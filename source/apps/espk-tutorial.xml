<?xml version="1.0" encoding="UTF-8"?>
<!-- ********************************************************************
         espk-tutorial.xml
     ******************************************************************** -->
<part xml:id="espk-tutorial" xmlns="http://docbook.org/ns/docbook"
 xmlns:xlink="http://www.w3.org/1999/xlink" version="5.0" xml:lang="tr">
 <?dbhtml dir="../uygulamalar/emacs"?>
 <?dbpdf pdf="no"?>
 <info>
  <title>Emacspeak Nasıl Kullanılır</title>
  <authorgroup>
   <author role="translator">
    <personname>
     <firstname>Abdullah</firstname>
     <surname>Anar</surname>
    </personname>
   </author>
   <author>
    <personname>
     <firstname>Nita Van</firstname>
     <surname>Zandt</surname>
    </personname>
   </author>
  </authorgroup>
  <pubdate>Mayıs 2006</pubdate>
  <revhistory>
   <para>
    <emphasis role="bold">Bu çevirinin sürüm bilgileri:</emphasis>
   </para>
   <revision>
    <revnumber>1.0</revnumber>
    <date>Mayıs 2006</date>
    <authorinitials>aa</authorinitials>
    <revremark>İlk çeviri</revremark>
   </revision>
  </revhistory>
  <revhistory>
   <para>
    <emphasis role="bold">Özgün belgenin sürüm bilgileri:</emphasis>
   </para>
   <revision>
    <revnumber>1.0</revnumber>
    <date>21 Mart 2000</date>
    <authorinitials>nvz</authorinitials>
    <revremark>İlk Sürüm.</revremark>
   </revision>
  </revhistory>
  <copyright>
   <year>2001</year>
   <holder>Nita Van Zandt - Özgün belge</holder>
  </copyright>
  <sbr/>
  <copyright>
   <year>2006</year>
   <holder>Abdullah Anar - Türkçe çeviri</holder>
  </copyright>
  <legalnotice>
   <para>
Bu belgenin, <emphasis>Emacspeak Nasıl Kullanılır</emphasis> çevirisinin 1.0 sürümünün <emphasis role="bold">telif hakkı © 2006 <emphasis>Abdullah Anar</emphasis>'a</emphasis>, özgün İngilizce sürümünün  <emphasis role="bold">telif hakkı © 2001 <emphasis>Nita Van Zandt</emphasis>'a</emphasis> aittir. Bu belgeyi, Free Software Foundation tarafından yayınlanmış bulunan GNU Özgür Belgeleme Lisansının 1.1 ya da daha sonraki sürümünün koşullarına bağlı kalarak kopyalayabilir, dağıtabilir ve/veya değiştirebilirsiniz. Bu Lisansın bir kopyasını <link xlink:href="fdl.html">GNU Free Documentation License</link> başlıklı bölümde bulabilirsiniz.
  </para>
   <para>
BU BELGE "ÜCRETSİZ" OLARAK RUHSATLANDIĞI İÇİN, İÇERDİĞİ BİLGİLER İÇİN İLGİLİ KANUNLARIN İZİN VERDİĞİ ÖLÇÜDE HERHANGİ BİR GARANTİ VERİLMEMEKTEDİR. AKSİ YAZILI OLARAK BELİRTİLMEDİĞİ MÜDDETÇE TELİF HAKKI SAHİPLERİ VE/VEYA BAŞKA ŞAHISLAR BELGEYİ "OLDUĞU GİBİ", AŞİKAR VEYA ZIMNEN, SATILABİLİRLİĞİ VEYA HERHANGİ BİR AMACA UYGUNLUĞU DA DAHİL OLMAK ÜZERE HİÇBİR GARANTİ VERMEKSİZİN DAĞITMAKTADIRLAR. BİLGİNİN KALİTESİ İLE İLGİLİ TÜM SORUNLAR SİZE AİTTİR. HERHANGİ BİR HATALI BİLGİDEN DOLAYI DOĞABİLECEK OLAN BÜTÜN SERVİS, TAMİR VEYA DÜZELTME MASRAFLARI SİZE AİTTİR.
  </para>
   <para>
İLGİLİ KANUNUN İCBAR ETTİĞİ DURUMLAR VEYA YAZILI ANLAŞMA HARİCİNDE HERHANGİ BİR ŞEKİLDE TELİF HAKKI SAHİBİ VEYA YUKARIDA İZİN VERİLDİĞİ ŞEKİLDE BELGEYİ DEĞİŞTİREN VEYA YENİDEN DAĞITAN HERHANGİ BİR KİŞİ, BİLGİNİN KULLANIMI VEYA KULLANILAMAMASI (VEYA VERİ KAYBI OLUŞMASI, VERİNİN YANLIŞ HALE GELMESİ, SİZİN VEYA ÜÇÜNCÜ ŞAHISLARIN ZARARA UĞRAMASI VEYA BİLGİLERİN BAŞKA BİLGİLERLE UYUMSUZ OLMASI) YÜZÜNDEN OLUŞAN GENEL, ÖZEL, DOĞRUDAN YA DA DOLAYLI HERHANGİ BİR ZARARDAN, BÖYLE BİR TAZMİNAT TALEBİ TELİF HAKKI SAHİBİ VEYA İLGİLİ KİŞİYE BİLDİRİLMİŞ OLSA DAHİ, SORUMLU DEĞİLDİR.
  </para>
   <para>
Tüm telif hakları aksi özellikle belirtilmediği sürece sahibine aittir. Belge içinde geçen herhangi bir terim, bir ticari isim ya da kuruma itibar kazandırma olarak algılanmamalıdır. Bir ürün ya da markanın kullanılmış olması ona onay verildiği anlamında görülmemelidir.
  </para>
  </legalnotice>
 </info>
 <!-- ##################################################### -->
 <para>Ek - <link xlink:href="fdl.html">GNU Free Documentation License</link></para>
 <chapter xml:id="espk-tutorial-intro">
  <info>
   <title>Giriş</title>
  </info>
  <para>
   <literallayout class="normal">
Bu bölümün içeriği:
    Emacspeak'ın tanımı
    Yazılımın diğer metin okuyuculara göre avantajları
    Bu öğreticideki beceriler ve görevler
    Emacspeak'ı çalıştırmak için gereken yazılım ve donanım

    Bu bölüm, öğreticinin içeriğinin ve Emacspeak'ın yeteneklerinin
    bir özetini verir. Bir konuşma bireştirici ve özgür yazılım ile görme
    engelliler, onlara bilgisayar ve interneti kullanmalarını sağlayacak
    kapıyı açacak temel teknik maharetleri öğrenebilirler.

Emacspeak'ın Tanıtımı
    Emacspeak bir konuşma bireştirici çalıştıran bir yazılımdır.
    Görme engelli bilgisayar kullanıcıları için görüntü yerine ses çıktısı
    kullanır. Emacspeak Unix tabanlı bir metin düzenleyici olan Emacs'ın bir
    alt sistemi olarak çalışır.

    Emacspeak belgeleri aslen T.V. Raman tarafından yazılmış, daha sonra
    kapsamlı olarak James R. Van Zandt tarafından değiştirilmiştir. Lütfen
    bu belge hakkındaki sorularınızı doğrudan jrv@vanzandt.mv.com adresine
    gönderin.

Konuşma Geribeslemesi
    Emacspeak, görme engelli bilgisayar kullanıcısının girdileri ve
    çıktıları duymasını sağlar. Emacspeak konuşma geribeslemesini üç
    yolla sağlar:

    1. Yazdığınız girdi komutlarını ve komut istemi yanıtlarını yansıtır.
       Boşluk tuşuna basana kadar her bastığınız karakteri duyarsınız.
       Sonra tamamlanan sözcüğün tamamını duyarsınız.

    2. Sistemin komutlara yanıtlarını veya ekranda seçilen metinleri
       seslendirir: bir karakter, sözcük, satır veya metnin bir bölümü.

    3. Temel ses satırı seslendirirken ikinci bir sesle imlecin metin
       içindeki yerini belirtir.

    Bu öğreticide girdilerin sesletilmesinden bahsedilirken hep 'yansı'
    sözcüğü kullanıldı. 'Söyler', 'konuşur' gibi kelimeler çıktıların
    sesletilmesinden bahsedildiğini anlatmak için kullanıldı. Bu ifadeleri
    birbirinden farklı kılarak, öğreticide anlatılanın girdi veya çıktı
    komutu olup olmadığı anlaşılacaktır.

Özellikler
    Görme engelli bilgisayar kullanıcıları tüm veri girişleri için klavye
    kullanmaya ihtiyaç duyarlar. Bu öğretici görme engelliler için özel
    klavye rehberi içerir.

    Bir bilgisayar sisteminin girdi ve çıktısını duyma gereksinimi duyan
    herkes bu öğreticide fazladan yardım bulabilirler. Çoğu bölüm konuşma
    çıktılarını kullanmak için bilgi ve fikir içeren 'Sözcükleri Duymak'
    olarak adlandırılan bölümler içerir.

    Bu öğretici yazılımın doğru yere kurulduğunu varsayar. Eğer kurulumla
    ilgili yardıma gereksinim duyarsanız ekleri inceleyiniz. Emacspeak'ın
    nasıl indirildiğini ve kurulduğu bilgileri orada verilecektir.

Emacspeak'ın Yararları
    Bilgisayar kullanıcıları için birkaç çeşit yapay konuşma paketi vardır.
    Emacspeak aşağıdaki yararları sağlar:

    Platform
        Okuma programlarının çoğu kişisel bilgisayarlarda DOS altında
        çalışırdı. Unix sistemi tercih eden kullanıcılar konuşma çıktısı
        elde edemezlerdi.

    Özgür Yazılım
        Linux Unix'in özgür biçimidir. Emacspeak tarafından konuşma çıktısı
        için gerek duyulan tüm yazılımlar internet üzerinde özgür olarak elde
        edilebilir haldedir.

    Güçlü metin düzenleyici
        Emacspeak Emacs metin düzenleme paketinin güçlü ve esnek yeteneklerine
        temel konuşma erişimi sağlar.

    Çoklu bağlam
        Emacspeak basit bir ekran okuyucusundan daha fazlasıdır. Geleneksel
        bir ekran okuyucu, görünüşte dağınık bilgilerin yorumlanmasını
        kullanıcıya bırakarak, ekranın içeriğini okur. Emacspeak ise, duyulan
        konuşmaları dosya ya da ekranın yönlendirmesine uygun olarak
        yerleştirerek onu görme engelliler için daha kolaylaştıran ek bilgiler
        verir.

Bu Öğretici Neler İçerir
    Bu öğretici dersleri temel beceriler etrafında organize eder. Her
    bölüm yeni kurallar tanımlar, birkaç komut öğretir, sonra görevleri
    öğretmek için komutları gruplar. Sizin sözcükleri duymanızı mümkün
    kılmak bu bölümdeki bilgisayar görevlerinin birincil amacıdır.

Temel Beceriler
    Bu öğretici şunları öğretir:
    1. imleci ekranda dolaştırmak ve içeriği duymak için gezinme araçlarını
    2. metinleri ve dizinleri düzenlemek için temel komutları
    3. dosyaları indirme ve bakım yöntemlerini

Görevler
    Komutlar görevlere göre gruplanarak öğretilir. Bölümler aşağıdaki görevleri
    içerir. Şunları öğreneceksiniz:

      imleci taşıma
      kelimelerin duyulması
      bir dosyanın okunması
      bir dosyanın düzenlenmesi
      bir dizinin taranması
      bir parolanın tanımlanması
      ftp oturumlarının başlatılması
      tar dosyalarının kullanılması
      e-posta kullanımı

Kelimelerin Duyulması
    Her yeni komuttan sonra, kullanımının sonuçları listelenir.
    Sistem yanıtlarına ek olarak, sonuçlar bireştiricinin ne söylediğini
    veya nasıl konuştuğunu ve sizin hangi kelimeleri duyduğunuzu ifade eder.

Kurulum Temini
    Bölüm 2 Emacspeak'ın gereksinim duyduğu yazılım ve donanım üzerine
    bilgiler sağlar. Ekler A ve B, yazılımın temini ve kurulması üzerine
    bilgiler sağlar.
</literallayout>
  </para>
 </chapter>
 <chapter xml:id="espk-tutorial-hwsw">
  <info>
   <title>Donanım ve Yazılım</title>
  </info>
  <para>
   <literallayout class="normal">
Çevirmenin notu:
    Bu bölüm 1990'larda kullanılan ve özellikle ingilizce bireştirici
    donanımları ve bunlarla ilgili yazılımlarla ilgilidir. Günümüz
    bilgisayarları için her amaca uygun ses kartları ve bunlarla
    çalışabilen bireştirici yazılımları vardır. Artık böyle özel donanımlara
    ihtiyaç kalmamıştır. Bu nedenle bu bölümü atlayabilirsiniz.

Bu Bölümün İçeriği:
    Emacspeak'ın çalıştırılması için gereken Donanım
    Konuşma bireştirici hakkında genel bilgiler
    Emacspeak'ın çalıştırılması için gereken Yazılım
    Konuşma bireştirici için gereken yazılımın bulunması

    Linux ve Emacspeak'in birkaç sürümü vardır. Bu öğretici Emacs'ın 20.2 ve
    Emacspeak'ın 9.0 sürümüne sahip bir Linux'u esas alır. Diğer sürümler
    komutlarda ve yanıtlamalarda biraz farklılıklara sahip olabilir.

Donanım Gereklilikleri
    Bilgisayar
        Linux, Emacs ve Emacspeak'ı çalıştırmak için gereksinim duyacağınız
        kişisel bilgisayar (PC) şu parçalara gereksinim duyar:
            Intel 386 veya daha yüksek işlemci
            8 MB ram
            300 MB sabit disk

    Konuşma Bireştirici
        Konuşma çıktısı elde etmek için bilgisayarınıza eklenmiş bir konuşma
        bireştiricisine gereksiniminiz olacak. Birçok markadan seçim
        yapabilirsiniz (bunlar bilgisayara takılan birer aygıttır):

          DECtalk
          DECtalk Express
          DECtalk Multivoice
          DoubleTalk PC
          DoubleTalk LT
          LiteTalk
          Apollo
          Braille'n Speak
          Type'n Speak
          Braille Lite
          Accent

        Bireştirici seçecenekleri için her bireştiricinin kendi bilgilerine
        bakın. Markaya bağlı olarak, farklı konuşma sesleri ve çeşitli konuşma
        hızları seçebilirsiniz.

        Bazı konuşma bireştiriciler Emacspeak paketinde olmayan yazılımlara
        (konuşma sunucuları ve aygıt sürücüleri vs) gereksinim duyarlar.
        Tablo 1 her bir bireşticinin markası için yazılım gerekliliklerini
        listeler.

        Tablo 1. Bireştirici için gereken yazılımlar
          1. Tüm bireştiriciler Emacspeak'a gereksinim duyarlar.
          2. Bu bireştiriciler farklı birer konuşma sunucusuna gereksinim
             duyarlar:
              DoubleTalkLT
              DoubleTalk PC
              Braille'n Speak
              Braille Lite
              Type'n Speak
              Apollo
              Accent

          3. Bu bireştirici farklı bir aygıt sürücüsüne gerek duyar:
              DoubleTalk PC
        Tablo 1'in sonu 1

Yazılım Gereklilikleri
    Bu öğretici Emacs sürümü 20.2 ve Emacspeak sürümü 9.0'lı bir Linux'a
    tabanlıdır. Konuşma çıktısı için gereken tüm yazılımlar özgür olarak
    internetten indirilmek üzere hazırdır.

    Emacspeak'ı çalıştırmak için aşağıdakilere gereksinim duyarsınız:
      Linux (tüm popüler dağıtımlar, Örn. Red Hat, Debian veya Slackware)
      Emacs
      tcl ("tikıl" diye telaffuz edilir; bir yorumlayıcıdır)
      tclx (tikılın bir eklentisi)
      Emacspeak

    Not: Emacs, tcl ve tclx popüler dağıtımların içinde mevcuttur.

Yazılım indirme
    Eğer internetten yazılımları nasıl indireceğiniz hakkında bilgiye
    gereksinim duyarsanız Eklerden A'ya bakın.

Linux'un temini
    Linux için yazılım ücretsiz ve özgür olarak bir çok internet sitesinde
    mevcuttur. Siz ayrıca Linux'u bilgisayar satıcılarından ya da
    kitapçılardan satın alabilirsiniz. Aşağıdaki liste Slackware dağıtımı
    için bazı internet kaynaklarını sunar. Bunları aşağıda listelendiği gibi
    ftp veya http protokolü ile elde edebilirsiniz:

    ftp://ftp.cdrom.com/pub/linux/slackware
    ftp://sunsite.unc.edu/pub/Linux/distributions/slackware
    ftp://uiarchive.cso.uiuc.edu/pub/systems/linux/sunsite/distributions/slackware
    http://sunsite.unc.edu/pub/Linux.welcome.html
    ftp://sunsite.unc.edu/pub/Linux/docs/HOWTO/INFO-SHEET

Emacspeak'in temini
     Temel Emacspeak paketini bu sitelerin herhangi birinden indirebilirsiniz:
        Emacspeak web sayfası:
        http://www.cs.cornell.edu/Info/People/raman/emacspeak/emacspeak.html

        Emacspeak sitesinin ABD yansısı
        http://leb.net/pub/blinux/emacspeak/cornell.mirror
        ftp://leb.net/pub/blinux/emacspeak/blinux/smacsp

        Emacspeak sitesinin Avrupa yansısı:
        ftp://ftp.uni-muenster.de/share/public6
        ftp://ftp.gwdg.de/pub/linux/misc/blinux/

Konuşma sunucusunun temini
    Herbir bireştirici farklı konuşma sunucusu tercih eder:
      DoubleTalk LT
      DoubleTalk PC
      LiteTalk
      Braille 'n Speak
      Braille Lite
      Type 'n Speak
      Apollo
      Accent

    Gereken konuşma sunucuları "emacspeak-ss-1.5.tar.gz" gibi bir dosya adı
    ile bir yazılım paketi içinde gelir. Aşağıdaki adresleri kullanarak
    indirebilirsiniz.

    ftp://leb.net/pub/blinux/emacspeak/blinux/
    http://www.mv.com/ipusers/vanzandt/

    Bu site Debian Linux dağıtımlarında çalışan "emacspeak-ss-1.5-2_i386.deb"
    ismi ile bir paket sunar:
    http://www.mv.com/ipusers/vanzandt/

Müstakil bir aygıt sürücüsü temini
    DoubleTalk PC bireştiricisi müstakil bir aygıt sürücüsüne gereksinim duyar.
    Linux çekirdeğinin 2.2 ve sonraki sürümleri bu sürücüleri içerir. "Double
    Talk PC internal speech card support" sorusunu Y diye yanıtlayarak
    çekirdeği yeniden yapılandırmak zorunda kalabilirsiniz.  Aşağıdaki
    adresleri kullanarak daha önceki çekirdekleri destekleyen DoubleTalk PC
    aygıt sürücüsünü indirebilirsiniz.

      ftp://leb.net/pub/blinux/emacspeak/blinux/dtlk-1.19.tar.gz
      http://www.mv.com/ipusers/vanzandt/dtlk-1.19.tar.gz

    Bu site Debian Linux dağıtımı için sürücü sunar:
      http://www.mv.com/ipusers/vanzandt/dtlk_1.19-1_i386.deb
</literallayout>
  </para>
 </chapter>
 <chapter xml:id="espk-tutorial-navig">
  <info>
   <title>Gezinim Araçları</title>
  </info>
  <para>
   <literallayout class="normal">
Bu bölümün içeriği:
    Bu öğreticide kullanılan tuş gösterimleri
    Komutları çalıştırmak için kullanacağınız tuşlar
    Emacspeak'in başlatılması
    İmlecin hareket ettirilmesi
    Seçilen metni duyma

    Emacspeak'i kullanmak için ilk adım ekrandaki metnin etrafında imleci
    hareket ettiren gezinim araçlarını öğrenmektir. Bu araçlar bir metni
    seçen ve konuşma bireştiricisini metni okumak üzere etkin kılan
    komutlardır. Diğer araçlar Linux sistemi ve konuşma bireştiricisini
    denetler.

    Bu kısmın 'İmleci Hareket Ettirmek' başlıklı bölümünde, imleci hareket
    ettiren komutları öğreneceğiz. 'Kelimeleri Duymak' başlıklı bölümde ise
    bu komutların konuşmayı nasıl başlattığını ve konuşma ile ilgili diğer
    komutları öğreneceğiz.

    Her bölüm, komut tuşlarını ve işlevlerini listeleyen bir özet tablo ile
    sona erer.

Tuş gösterimi
    Emacspeak komutlar için özel bir tuş gösterimi kullanır. Bu öğreticinin
    basılı sürümünde yeni komutlar kalın puntoyla yazılmıştır ve komutu
    işaret eden birer ok vardır. İşitsel sürüm, bir komut için tuşa
    basılacağını bildirmek için "ok" diyecektir.

    Özel karakterler tuşa basmanın bir parçası olduğunda, öğretici bunu iki
    yolla belirtir:

        İşaret tuşları ve işaretin ismi. Örneğin: [ -- (köşeli ayraç).

        Küçüktür ve büyüktür işaretleri arasına alınmış olarak işlevsel
        tuş ismi. Örneğin: &lt;boşluk&gt;.

    KONTROL Tuşu
        KONTROL tuşu bir tuş düzeninde kullanıldığında, öğretici bunu şöyle
        belirtir:

        KONTROL-&lt;kar&gt; -- &lt;kar&gt; karakterini yazarken KONTROL tuşunu basılı tutun

    ALT tuşu
        ALT tuşu bir tuş düzeninde kullanıldığında, öğretici bunu şöyle
        belirtir:

        ALT-&lt;kar&gt; -- &lt;kar&gt; karakterini yazarken ALT tuşunu basılı tutun


Komutları girme
    Tüm Emacs komutları uzun bir isme sahiptir. Örneğin, imleci bir karakter
    ileri götürme komutu "forward-char"'dır. Komutu çalıştırmanın tek yolu
    "ALT-&lt;x&gt; forward-char" yazmaktır. Genelde komutların tuş dizilimlerinin
    uzunluğu ne kadar sık kullanıldıklarıyla ilgilidir. Sık kullanılan
    komutların tuş dizilimleri daha kısadır. Bu ayarlamanın bir dizi olumlu
    tarafı vardır. Emacs'ın önemli bir kısmı, komutların kendi uzun isimleri
    ile çağrıldığı ELISP diye adlandırılan bir LISP oluşumu olarak gerçeklendi.
    Bu kodun okunmasını çok daha kolaylaştırır. Emacs gelişimine paralel
    olarak, yeni genel komutlar geliştirildi ve tuş dizilimleri de buna uygun
    olarak değişmiş oldu. Sonuç olarak, tuş dizilimleri Emacs'ın özel
    sürümlerinin kurgulanmasını mümkün kılmak için değiştirilebilir.
    (Emacspeak'in kendisi ağırlıklı olarak bu özelliğe bağlıdır.)

    Tuş dizilimininde genellikle sadece ilk tuş KONTROL veya ALT gibi bir
    değiştirici olabilir.

    Komut Örnekleri
        KONTROL-f: KONTROL tuşunu basılı tut ve f tuşuna bas. Eğer tuş dizilimi
        KONTROL-x c gibi iki parça ise, x için KONTROL tuşuna basılı tut ama
        c için basma.

        ALT-b: ALT tuşuna basılı tut ve b tuşuna bas. KONTROL tuşundaki gibi,
        sonraki tuş dizilimlerini yazmadan önce ALT tuşunu bırak.

    KONTROL-Tuş Eylemi
        KONTROL-Tuş komutları hakkında bilinmesi gereken iki genel husus
        vardır:

        1. Genel olarak karakterler ve satırlar gibi dilbilgisi yapılarından
           bağımsız olan temel birimler üzerinde çalışır.

        2. "KONTROL-e" ile başlayan tuş dizilimi genellikle Emacspeak
            komutları içindir. Örneğin, bir metni veya ekrandaki bir
            alanı okumak için.

    ALT-Tuş Eylemi
        ALT-Tuş dizilimleri genellikle sözcük, cümle ve paragraf gibi
        dilbilgisi birimleri üzerinde işlem yapan komutlarla ilgilidir.

Emacspeak'in Başlatılması
    Eğer deneyimli Linux kullanıcısı değilseniz sisteme başlatmak için
    yardıma gereksinim duyabilirsiniz.

    Emacspeak'i başlatmak için, aşağıdaki adımları uygulayın
    1. Bilgisayarınızı açın
    2. Bir Linux kullanıcısı olarak sisteme giriş yapın
    3. Parolanızı girin
    4. "emacspeak" yazıp Enter tuşuna basın.

    Sonuçlar:
        Emacspeak, çalıştığına dair kısa bir duyuru yapacaktır. Eğer bir
        çalışma dosyası açmak isterseniz, "emacspeak" yazdığınız yere dosya
        adını da girin. Yeni dosya açılır.

Bir Eylemin Durdurulması
    Başka şeyleri öğrenmeye başlamadan önce, birşeylerin yanlış gittiği
    görüldüğünde veya bir oturumu sona erdirmeye gereksinim duyduğunuzda
    sistemi nasıl durduracağınızı öğrenin. Durdurma komutlarına her an
    ihtiyaç duyulabilir.

Bir Komutun Durdurulması
    Herhangi bir nedenle bir komutun çalışmasını durdurmak için KONTROL-g
    tuşlarını kullanın.

    Sonuçlar:
        Bir önce girilen komut durdurulur. Eğer bir komut tuş diziliminin bir
        kısmını bastıysanız, bu tuşa basma iptal olur ve bilgisayarınız bip
        sesi çıkarır.

Emacs Oturumunun Durdurulması
    Emacs oturumunu durdurmak ve bilgisayar dosyasını kapatmak için
    KONTROL-x KONTROL-c tuş dizilimini kullanın.

    Sonuçlar:
        Sistem okunan dosyayı kapatır ve emacspeak oturumunu sona erdirir.

İmlecin Hareket Ettirilmesi
    Bu bölüm size metnin parçalarına ulaşmanız için imleci tuşlara basarak
    hareket ettirmeyi öğretir. İmleç, ekranın üzerinde hareket etmek ve
    kelimeleri duymak için kullanılır. Bazen iki eylem bir komutta
    birleştirilir. Bu öğretici önce hareket komutlarını, sonra konuşturma
    komutlarını öğretecektir.

    (Yazar burada bir "nokta" tanımı yapıyor ve metnin bundan sonrasında "bir
    noktaya gitmek"'ten bahsedildiğinde siz "imleci taşımak"'tan bahsettiğimizi
    anlayın diyor. Size zaten imleci sırtınıza vurup taşıtacak değiliz, imleci
    bir noktaya ya götüreceksiniz ya da sürükleyeceksiniz. Ç.N.)

    Her seferde bir karakter ileri veya geri gitmek
        İmleci bir metin satırında bir karakter ileri götürmek için
        KONTROL-f'ye basın

        Sonuçlar:
            İmleç bir karakter sağa (ileri) gider.

        Bir karakter geri götürmek için KONTROL-b'ye basın.

        Sonuçlar:
            İmleç bir karakter sola (geri) gider.

    Metni Ekran Ekran Sürüklemek
        İmleci bir ekran aşağıya götürdüğünüzde, bir önce görülen ekranın
        son iki satırı sürekliliği sağlamak için ekranın başında kalacaktır.
        Bir ekran ileri gitmek için KONTROL-v'ye basınız.

        Sonuçlar:
            İmleç metnin bir ekran sonrasının ilk satırına gider.

        Yukarda sözü edilen genel kurallar gereğince, bir önceki ekrana dönmek
        için başka bir KONTROL komutu olması beklenirdi. Ancak bu kez bir kural
        istisnası olacak: bir önceki ekran için ALT-v kullanılır.

        Sonuçlar:
            İmleç metnin bir ekran öncesinin ilk satırına gider.

    Her seferde bir sözcük ileri veya geri gitmek
        Bazen karakter olarak tek tek ilerlemek çok yavaştır. İmleci bir defada
        bir kelime ileri hareket ettirmek için ALT-f'ye basın.

        Sonuçlar:
            İmleç bir kelime ileri gider.

        veya bir kelime geri hareket ettirmek için ALT-b'ye basın.

        Sonuçlar:
            İmleç bir kelime geri gider.

        Eğer imleç sözcüğün ortasında ise ALT-f imleci o sözcüğün sonuna taşır.
        Eğer imleç sözcükler arası boşlukta ise, ALT-f imleci bir sonraki
        kelimenin sonuna taşır. ALT-b aynı şeyleri geriye doğru yapar.

    Büyük sıçramalar yapmak
        Büyük sıçramalar için herhangi bir hareket komutundan önce tekrarlama
        komutunu kullanın. Bir sayı girin, komut bu sayı kadar tekrarlansın.
        Tuş dizilimi şöyle: KONTROL-u &lt;sayı&gt; &lt;komut&gt;

        Sonuçlar:
            &lt;komut&gt; komutu &lt;sayı&gt; kez tekrarlanır.

        Örneğin, KONTROL-u 8 KONTROL-f imleci 8 karakter ileri taşır.

        Bir sayı girilmezse 4 girilmiş kabul edilir. Dolayısı ile,
        KONTROL-u KONTROL-f dizilimi imleci 4 karakter ileri taşır.
        Tekrarlama komutuna bir de kendini tekrarlatırsanız, yani,
        KONTROL-u KONTROL-u KONTROL-f dizilimi imleci 16 karakter ileri taşır.

        Tekrarlama herhangi bir komut hatasında durmuş olacaktır (Genel olarak
        bu bip sesi ile sonuçlanır). Örneğin, dosyada yalnızca 48 satır kaldığı
        halde KONTROL-u KONTROL-u KONTROL-u KONTROL-n komutunu vererek
        Emacs'tan 64 satır aşağı gitmesini istediğimizi varsayalım. Emacs
        imleci dosya sonuna indirir ve durur.

    Dosya sonuna ya da başına gitmek
        İmleci dosyanın sonuna ya da başına hareket ettirmek için tuş
        diziliminde işaret karakterleri kullanılır. ALT- &lt; tuşlarına basın.
        (ALT küçüktür)

        Sonuçlar:
            İmleç dosyanın başına gider.

        veya ALT- &gt;  basın (ALT büyüktür).

        Sonuçlar:
            İmleç dosyanın sonuna gider.

        Görme engelli kullanıcılar için rehber: Amerikan Q klavyelerde küçüktür
        işareti  virgülün üstündedir. ALT tuşuna ve Shift tuşuna basılı iken
        küçüktür işaretine basın. Büyüktür işareti noktanın üstündedir. ALT
        tuşuna ve shift tuşuna basılı iken büyüktür işaretine basın.
        F ve Türkçe-Q klavyelerde küçüktür ve büyüktür işaretleri soldaki
        Shift tuşunun yanındaki tuştadır. Dosyanın başına gitmek için ALT
        tuşuna basılı iken bu tuşa basın, dosyanın sonuna gitmek için ise
        ALT tuşuna ve shift tuşuna basılı iken bu tuşa basın.

    Satır satır ileri veya geri gitmek
        Satır satır gitmek özellikle çıktıları dinlerken çok yardımcı olur.
        Salt okunur bir dosyada, metnin neresinde olduğunuzu bilirsiniz. Satır
        satır hareket etme en iyi liste dosyalarında işe yarar. Cümle cümle
        hareket etme ise en iyi düz yazı dosyalarında işe yarar. Sistem satırın
        nerede başladığına karar vermek için satırsonu karakterini kullanır.
        Satırın başı hemen satırsonu karakterinden sonra konumlanır. Satırın
        sonu ise hemen satırsonu karakterinden önce konumlanır.
        Satır satır hareket etmek için KONTROL-n'ye basın.

        Sonuçlar:
            İmleç bir sonraki satırda aynı karakter konumuna hareket eder.

        veya KONTROL-p'ye basın.

        Sonuçlar:
            İmleç bir önceki satırda aynı karakter konumuna hareket eder.

    Satır sonuna gitmek
        Satır içindeyken satırın başına gitmek için KONTROL-a'ya basın

        Sonuçlar:
            İmleç bulunulan satırın başlangıcına gider.

        veya  KONTROL-e KONTROL-e tuşlarına basın.

        Sonuçlar:
            İmleç bulunulan satırın sonuna gider.

        Satır sonuna gitmek için kullanılan komut normal olarak bir tane
        KONTROL-e'dir. KONTROL-e'nin konuşma komutlarını tanıtmasını sağlamak
        için Emacspeak bu bağı değiştirir.

    Cümle cümle ileri veya geri gitmek
        Paragraf içeren dosyalarda, cümle cümle hareket etmek çok kullanışlı
        olabilir. Cümle cümle hareket etmek için: ALT-a

        Sonuçlar:
            İmleç cümlenin başına gider.

        veya ALT-e'ye basın

        Sonuçlar:
            İmleç cümlenin sonuna gider.

        Emacs'ın en son sürümü için (19.34 sürümünden beri), imleç noktadan
        sonraya konur. Bazı daha önceki sürümlerde imleç cümlenin sonuna
        taşındığında noktanın öncesine konurdu. Bu durumda, cümleyi kesip
        kopyalarken cümlenin noktasının da dahil olması için bir karakter daha
        ilerlemek gerekirdi.

    Paragraf paragraf ileri veya geri gitmek
        Bir seferde bir paragraf hareket etmek salt-okunur dosyalar için,
        özellikle eğer dosya boyunca hareket ederken durmak isterseniz,
        yararlıdır. Bu tuş diziliminde özel bir karakter, kaşlı ayraç
        kullanılır. Paragraf paragraf metin boyunca ilerlemek için: ALT- }
        (sağ kaşlı ayraç) kullanın.

        Sonuçlar:
            İmleç paragrafın sonuna gider.

        veya ALT- { (sol kaşlı ayraç) basın.

        Sonuçlar:
            İmleç paragrafın başına gider.

        Görme engelli kullanıcılar için rehber: Amerikan Q klavyede sol kaşlı
        ayraç p harfinin sağında kalan bir tuştur. Sağ kaşlı ayraç ise p
        tuşunun iki sağında kalır. Kaşlı ayraçlar tuşlarını köşeli ayraçlarla
        paylaştıklarından kaşlı ayraçları tuşlarken shift tuşu da basılı
        tutulmalıdır. Türkçe Q klavyede sol kaşlı ayraç y tuşunun, sağ kaşlı
        ayraç ise o tuşunun sağ üstünde kalan tuş üzerinde bulunur ve her
        ikisini de yazmak için ALTGR tuşu basılı tutulmalıdır. F klavyede ise
        sol kaşlı ayraç d tuşunun, sağ kaşlı ayraç ise h tuşunun sağ üstünde
        kalan tuş üzerinde bulunur ve her ikisini de yazmak için ALTGR tuşu
        basılı tutulmalıdır.

        Not: Buradaki tuş hareketleri Emacs 20.3 sürümüne göredir. Emacs'ın
        önceki bazı kaşlı ayraç yerine köşeli ayraç yani, ALT- [ ve ALT- ]
        kullanır.


3. Bölümdeki Komutların Özeti
    Bu tablo bu bölümde öğretilmiş olan tuşları ve komut işlevlerini listeler.

    emacspeak
        Emacs oturumunu başlatır

    KONTROL-g
        Komutu durdurur veya komuttan önce basılan tuş komutlarını
        iptal eder.

    KONTROL-x KONTROL-c
        Emacs oturumunu durdurur

    KONTROL-f
        İmleç her seferinde bir karakter ileri gider

    KONTROL-b
        İmleç her seferinde bir karakter geri gider

    KONTROL-v
        İmleç bir sonraki ekrana gider

    ALT-v
        İmleç bir önceki ekrana gider

    ALT-f
        İmleç bir sözcük ileri gider

    ALT-b
        İmleç bir sözcük geri gider

    KONTROL-u &lt;rakam&gt;
        Bir komutun önünde tuşlandığında komutu tekrarlar

    ALT-&lt;
        İmleç dosya başına gider

    ALT-&gt;
        İmleç dosya sonuna gider

    KONTROL-a
        İmleç satır başına gider

    KONTROL-e KONTROL-e
        İmleç satır sonuna gider

    ALT-a
        İmleç tümcenin başına gider

    ALT-e
        İmleç tümce sonuna gider

    ALT-}
        İmleç bir paragraf ileri gider

    ALT-{
        İmleç bir paragraf geri gider
</literallayout>
  </para>
 </chapter>
 <chapter xml:id="espk-tutorial-hear">
  <info>
   <title>Sözcükleri Duymak</title>
  </info>
  <para>
   <literallayout class="normal">
Bu bölümün içeriği:
    Konuşma çıktısını düzenlemek
    Metin birimlerini farklı seslendirmek
    Noktalamaları seslendirmek
    Çevrimiçi yardım almak

    Emacspeak komutları konuşma bireştiricisini etkin hale getirmek için
    kullanır. Tasarım olarak çoğu, imleci taşıyan Emacs komutları ile aynıdır.
    Bilgisayarınıza kurulan Emacspeak'te, imleç komutlarla hareket eder ve
    metin birimleri otomatik olarak seslendirilir.

Konuşmayı Düzenleme
    Komutlarla konuşmayı durdurarak ve konuşma hızını değiştirerek konuşma
    bireştiricisini düzenleyebilirsiniz. Bu komutlar için tuş dizilimi bir
    tuşdan fazladır. İkinci tuşa basmak için ikinci tuşa basmadan önce KONTROL
    tuşunu serbest bırakın.

    Öğreticide "yansır" veya "duyarsınız" kelimelerinin girdilerin duyulmasını
    ifade ettiğini, "der/söyler" veya "seslendirir" diye belirttiklerimizin de
    çıktı komutlarını anlattığını hatırlayın. Bu, konuşma komutlarının nasıl
    kullanıldıklarını hatırlatmada yardımcı olur.

Konuşmayı durdurma
    Bireştiriciyi konuşturmayı öğremeden önce, istediğinizde onu susturmayı
    öğrenelim. Seçtiğiniz metni yeterince dinlediğinizi düşünerek tamamını
    dinlemeden, konuşmayı durdurarak zaman kazanabilirsiniz.

    Bu komut konuşmayı hemen durdurur. Konuşma çıktısına neden olan her komut
    kalan kelimelerini unutacaktır. Konuşmayı durdurmak için: KONTROL-e s

    Sonuç: Konuşma aniden durur.

Konuşma hızını ayarlama
    Eğer konuşma bireştiricisi çok hızlı ya da çok yavaş konuşuyorsa, konuşma
    hızını değiştirebilirsiniz. Değişiklik aralığı kullandığınız bireştiricinin
    markasına göre değişir. Yazdığınız sayı dakikada okunacak kelime sayısı
    olacaktır ki, bu 200 ile 300 arasındadır.

    Konuşma hızı komutu 3 karakterli tuş dizilimine sahiptir ve bir de sayısal
    değer alır. Sadece ilk karakter için KONTROL tuşuna basılı tutun.
    Tuş dizilimi : KONTROL-e d r &lt;sayı&gt;

    Sonuç: Bireştiricinin konuşma hızı girilen sayıya bağlı olarak değişir.

Metni seslendirmek
    3. Bölümde öğrendiğiniz imleci hareket ettiren komutların çoğu aynı zamanda
    Emacspeak'i seçilen metin parçacıklarını otomatik olarak seslendirmek üzere
    tetikler. Bu bölümde, bu komutları gözden geçirip, metni ya da ekrandaki
    alanları okuyan yenilerini öğreniyor olacağız.

    Eğer konuşma bireştiricisi yeterince anlaşılır değilse, konuşma sesini,
    ses düzeyini ve hızını ayarlayabildiğinizi hatırlayınız.

    Karakterleri tek tek seslendirmek
        KONTROL-f ile imleci her seferinde bir karakter ileri taşırken,
        karakterleri seslendirmek için KONTROL-e c'ye basın.

    Sonuç:
        İmlecin üzerinde olduğu karakter seslendirilir.

    Kelimeleri Seslendirmek
        Bir satırda imleci kelime kelime hareket ettirirken, her seferinde
        kelimeyi seslendirmek için, ALT-f'ye basın.

        Sonuç:
            İmleç bir sonraki kelimeye taşınır. Kelime seslendirilir.

        veya ALT-b'ye basın

        Sonuç:
            İmleç bir önceki kelimeye taşınır. Kelime seslendirilir.

    Satırları seslendirmek
        Emacspeak'i kullanarak, imlecin satırın neresinde olduğuna bakmadan,
        satırın tümünün seslendirilmesini sağlayabilirsiniz. Tuş sırası:
        KONTROL-e l --(son karakter küçük L)

        Sonuç:
            İmlecin üzerinde olduğu satır seslendirilir.

        Metin boyunca satır satır ilerleme ve her satırı seslendirmek için
        KONTROL-n'ye basın.

        Sonuç:
            İmleç bir sonraki satıra hareket eder. Satır seslendirilir.

        veya KONTROL-p'ye basın.

        Sonuç:
            İmleç bir önceki satıra hareket eder. Satır seslendirilir.

    Dosyaların ilk veya son satırını seslendirmek
        Bu komutlar imleci dosyanın başına ya da sonuna taşır. Sonra
        bireştirici imlecin üzerinde olduğu satırı seslendirir. Bu komutlarda
        özel karakterler kullanılır: &gt; (büyüktür) ve &lt; (küçüktür).
        ALT- &lt; tuşlayın.

        Sonuç:
            İmleç dosyanın ilk satırına gider. Satır seslendirilir.


        veya ALT- &gt;'e basın.

        Sonuç:
            İmleç dosyanın son satırına gider. Satır seslendirilir.

    Noktalama imlerinin seslendirilmesi
        Bu komut metin boyunca seslendirilecek noktalama işaretlerinin
        miktarını ayarlar. Bu komutlar üç karakterli bir tuş dizilimi ile
        bir dizgeden oluşur. Komutta kullandığınız bu sözcüğe göre okunacak
        noktalama işareti çeşitliliği artacak ya da azalacaktır. Hangi
        sözcüğün hangi noktalama işaretlerinin okunmasını sağladığı
        tamamen kullandığınız bireştiriciye bağlıdır. Noktalama imlerinin
        bazılarını seslendirmek için KONTROL-e d p some tuşlayın.

        Sonuç:
            Metin seslendirilirken bazı noktalama imleri de seslendirilir.

        'all' dizgesi verildiğinde, bazı bireştiriciler sözcükler arasındaki
        boşlukları bile seslendirir. Tüm noktalamaları seslendirmek için bu
        tuş dizilimini kullanın: KONTROL-e d p all

        Sonuç:
            Metin seslendirilirken noktalama imleri de seslendirilir.


        Eğer noktalama imlerinin hiçbirini seslendirmek istemezseniz:
            KONTROL-e d p none

        Sonuç:
            Metin seslendirilirken noktalama imleri seslendirilmez.

    Tamponun seslendirilmesi
        İmleci dosyanın başına hareket ettirmeden tampondaki metnin tamamını
        seslendirmek için, tampon seslendirme komutlarını kullanın. Eğer
        tampondaki metin çok uzunsa, konuşmayı istediğiniz zaman KONTROL-e s
        veya KONTROL-g tuş dizilimleri ile durdurabileceğinizi hatırlayın.
        Tamponu dinlemek için: KONTROL-e b

        Sonuç:
            Tampon içeriğinin tamamı seslendirilir.

Seslendirme Komutlarının Hatırlatılması
    Eğer metni seslendirmek için kullanacağınız komutları
    hatırlayamazsanız veya eğer tuş dizilim kalıplarını hatırlar ama ne
    işe yaradıklarını hatırlamazsanız, Emacspeak size istediğiniz
    aradığınız komutları bulmanız için bir takım yöntemler sağlar.

    Seslendirme Komutlarının Çevrimsel Listesini Bulmak
        Emacspeak'i etkinleştiren komutların bir listesine her zaman
        ulaşabilirsiniz. Bireştirici tüm listeyi özdevinimli olarak
        seslendirir. Bu dosyayı açmak için şu tuş dizilimini kullanın:
        KONTROL-h KONTROL-e

        Sonuç:
            Komut listesinin tamamı seslendirilir.

    Tek bir Seslendirme Komutu için Çevrimsel Yardım Bulmak
        Eğer belli bir komutu hatırlamazsanız, Emacs'ın araştırma aracını
        komutla ilgili bir kelime ya da düzenli ifade vererek
        kullanabilirsiniz. Araştırma aracı istekte bulunmanızı istediğinde,
        komut adı ile eşleşecek bir sözcük ya da bir düzenli ifade girin.
        Örn. "kelime.*ses" gibi; bu, "kelime" ve "ses" sözcükleri arasında
        sıfır veya daha fazla karakter bulunan bir dizgeyi ifade eder.
        Emacs bu ifade ile eşleşen olası komutları ve tuş dizilimlerini
        liste halinde verecektir.

        Bir arama yapmak için: KONTROL-h a &lt;ifade&gt;

        Sonuç:
            Emacs der ki, "apropos command--regular expression.". Yani,
            Emacs, "münasip bir komut veya bir düzenli ifade." istediğini
            belirtiyor. Bu bir ifade girmeniz için Emacs tarafından yapılan
            bir istektir. Eğer aranan komut bulunmazsa, "no apropos matches."
            gibi bir şey duyarsınız; yani, Emacs "münasip bir eşleşme yok"
            demek istemektedir. Eğer komut bulunursa, Emacs bulunanı
            söyleyecektir.

            (Umarım bir gün Emacs Türkçe konuşmayı öğrenir de, ne demek
            istediğini değil, ne dediğini yazarız bu satırlara. Ç.N.)

    Tuş dizilimine Uyan Komutu Bulmak
        Eğer bir tuş dizilimini hatırlıyor ama istediğiniz komutun karşılığı
        olup olmadığından emin olamıyorsanız, Emacs'a bu tuş diziliminin hangi
        komuta eşdeğer olduğunu sorabilirsiniz: KONTROL-h k &lt;tuş dizilimi&gt;

        Sonuçlar:
            Belirttiğini tuş dizilimini duyduktan sonra, eğer eğer eşleşen
            hiçbir komut bulunmaz ise, Emacs, "undefined." yani "tanımsız" der.
            Eğer komutu bulmuşsa, komutu ve anlamını söyler.

4. Bölümdeki Komutların Özeti
    Bu tablo bu bölümde öğretilen tuş dizilimlerinin ve komutların
    işlevlerini listeler.

    KONTROL-e s
        Konuşmayı durdurur.

    KONTROL-e d r &lt;sayı&gt;
        Bireştirici konuşma hızını ayarlar

    KONTROL-e c
        İmlecin üzerinde bulunduğu karakteri söyler

    ALT-f
        İmleci bir sonraki sözcüğe taşır ve sözcüğü seslendirir.

    ALT-b
        İmleci bir önceki sözcüğe taşır ve sözcüğü seslendirir.

    KONTROL-e l (küçük L)
        İmlecin üzerinde olduğu satırı seslendirir.

    KONTROL-n
        İmleci bir sonraki satıra taşır ve satırı seslendirir.

    KONTROL-p
        İmleci bir önceki satıra taşır ve satırı seslendirir.

    ALT-&lt;
        İmleci metnin ilk satırına taşır ve satırı seslendirir.

    ALT-&gt;
        İmleci metnin son satırına taşır ve satırı seslendirir.

    KONTROL-e d p some
        Metindeki bazı noktalamaları seslendirir.

    KONTROL-e d p all
        Metindeki tüm noktalamaları seslendirir.

    KONTROL-e d p none
        Metindeki hiçbir noktalamalayı seslendirmez.

    KONTROL-e b
        Tampon içeriğini seslendirir.
</literallayout>
  </para>
 </chapter>
 <chapter xml:id="espk-tutorial-mods">
  <info>
   <title>Kipler ve Tamponlar</title>
  </info>
  <para>
   <literallayout class="normal">
Bu bölümde anlatılanlar:

    Emacs sistem örgütlenmesi dahilinde kullanılan terimler
    Ekranda bilgiler nasıl düzenlenir
    Emacs'ın temel kipleri

    Linux ve Emacs dosyaları DOS'tan biraz farklı ele alıp gösterir.
    Siz dosyaları kullanırken, onlar hakkında bilgi ekranın özel
    alanlarında görünür. Bu bölümde bu özel alanlardaki sözcükleri
    dinlemek için nasıl seçeceğiniz anlatılacaktır.

Örgüsel Bilgiler
    Bu bölümde, sözcükleri seslendiren komutlar, terimlerle görevler
    birbirlerinden ayrılmaksızın anlatıldı. Bu ayarlama sayesinde,
    görme engelli kullanıcılar seslendirme komutları ile ilgili tanımlama
    bölümlerine geri dönmeden Emacs sistemini öğrenebilecekler.

    Örneğin, metin düzenleme oturumunuz ile ilgili bilgi vermek için metin
    düzenleyici tarafından kullanılan önceden ayrılmış ekran alanlarına atıf
    yapan bazı yeni terimlerden bahsedilecektir. Emacspeak bu gibi ekran
    alanlarında, dosya içi seslendirme komutlarından farklı komutlar kullanır.

    Dosya tabanlı metinleri seslendiren komutlar 3.bölümde anlatılmış idi.
    Dosyaları açarken veya metni düzenlerken bu bölümdeki bilgileri
    kullanacaksınız.

Emacs Terimleri
    Sistem ve dosya örgütlenimi için Emacs burada bahsedilecek terimleri
    kullanır. Bazı açıklamalar ekran alanlarına ayrılmıştır. Diğerleri,
    Emacs'ın sadece dosya düzenlemeleri için kullandığı kavramlardır.
    Yeri geldikçe, kavramlara kılavuzluk etmesi açısından karşılaştırmalı
    olarak DOS veya Windows terimlerinden de bahsedilecektir.

    Tampon
        Ekranda gösterilen metin dosyasının tampondaki kopyasıdır. Tamponu
        dosyaya açılan bir pencere olarak düşünebilirsiniz. Bu pencereyi
        açınca bir ses dosya içeriğini size okumaya başlar.

        Tanım:
            Tampon -- bir dosyanın bir kopyasını içeren geçici bir çalışma
                      alanıdır.

        Siz dosyayı açarken, gerçekte Emacs kullanıcı erişimi için dosya
        içeriğini tampona kopyalar. Siz tampon içeriğini dosyaya kaydetmedikçe
        diskteki dosya değişmiş olmayacaktır.

    Kip
        Emacs bulunduğu kipe bağlı olarak farklı davranır.

        Tanım:
            Kip -- Emacs metin düzenleyicisinin komutları uyguladığı bağlam.

            Emacs'ın bir çok kipi vardır -- metin düzenleyicinin görevlerini
            yapmak için çeşitli yollar vardır. Bir kısmı Asal Kipler,
            bir kısmı da Yardımcı Kiplerdir.

        Asal Kipler
            Bir asal kip, belli bir işlevselliği olanaklı kılmak için belli
            komutlar sağlar. Örneğin, metin düzenlemek, yazılım geliştirmek
            veya Genel Ağ'a aktarmak için dosya biçimini ayarlamak birer
            asal kiptir. Bir tampon sadece bir büyük kiple ilgili olabilir.

            İleri Emacs kullanıcıları her birini farklı bir kipte kullanmak
            üzere bir dosyaya aynı anda birden fazla tampon açabilirler.
            Bu seviyede bir karmaşıklık bu öğreticinin kapsamında değildir.
            Bu öğreticide kapsanan Asal Kipler 1. Tablo'da listelenmiştir.

            1. Tablo  Emacs'taki Asal Kipler

              Temel
                Öntanımlı kiptir -- özel bir yeteneği yoktur.

              Metin
                Dosyaları düzenlemek ve yeni metin yazmak için

              Dizinli
                Dizinleri taramak için

              Tar
                Tar dosyalarını taramak için

              Kabuk
                Diğer yazılımları çalıştırmak ve çıktılarını almak için.

            1. Tablonun sonu

        Yardımcı Kipler
            Bir yardımcı kip basit bir işlevi gerçekleştirir. Örneğin, doldur
            (fill) kipi, enter tuşuna basmaksızın bir sonraki satıra geçmeyi
            sağlamak gibi bir işleve sahiptir. Üzerine yaz (Overwrite) kipinde
            harfler imlecin bulunduğu yerdeki harfin önüne yerleştirilmez, o
            harf silinip yeni harf yazılır.

            Birçok yardımcı kip aynı anda kullanılabilir. Bu öğreticinin
            kapsamındaki yardımcı kipler için 2. Tabloya bakınız.

            2. Tablo Emacs'da Yardımcı Kipler

              Doldur (Fill)
                Satır sarmalama -- enter tuşuna basmaksızın imleç bir sonraki
                satıra gider.

              Üzerine Yaz (Overwrite)
                Araya yazmak yerine karakterleri orada metin yokmuş gibi yazar.

              Özdevinimli Kaydetme (Auto-save)
                Dosyalarınızı düzenli aralıklarla diske kaydeder.

              Kısalt (Abbrev)
                Bazı sözcükler için sözcüğü anımsatacak kısaltmalar kullanır.

            2. Tablonun Sonu

        Emacspeak, görme engellilerin bazı düzenleme kiplerini, görebilen
        kullanıcıların öğrenmeyi düşündükleri veya ihtiyaç duydukları zamandan
        daha erken öğrenmelerini gerektirir. Sisteminizi, Emacs başlarken en
        sık kullandığınız kiplerin kendiliğinden başlatılmasını sağlayacak
        şekilde ayanlayabilirsiniz.

    Kip Satırı
        Tanım:
            Kip satırı -- ekranın alt kenarına yakın bir bilgi satırı.
            Burası, tampon adının, kipin ve imleç konumunun gösterimi için
            ayrılmış bir metin alanıdır.

        Bir dosya açılıp Emacs bir kopyasını tampona koyduktan sonra, ekranın
        altında kip satırı görünür. Rengi, normal metin renginin zıddıdır --
        genellikle siyah üzerine beyaz.

        Kip satırında görünenler:
          1)"Emacs" ve tampon adı, en sola konumlanmış olarak.
          2)Kip adı, satırın ortasında.
          3)Konum göstergesi, en sağa konumlanmıştır, imlecin dosyanın
            bütününe göre konumunu belirten bir sözcük veya yüzde değeridir.

            Olası imleç konumları:
              Üst (Top)    -- dosya başlangıcını göstermek üzere.
              Alt (Bottom) -- dosya sonunu göstermek üzere.
              yüzde değeri -- örneğin %50, imlecin dosyanın ortasında
                              olduğunu gösterir.

        Kip Satırının Seslendirilmesi
            Kip satırını metin içinde neyi düzelttiğinizin ve ne yaptığınızın
            önemi olmaksızın her zaman seslendirebilirsiniz.
            KONTROL-e m tuşlarına basın.

        Sonuç:
            Kip satırı seslendirilir.

    Mini-Tampon
        Mini-tampon, tampon hakkında bilgi barındırmak üzere ekranda ayrılmış
        bir metin alanıdır. Komutları girdiğiniz ve metin düzenleyicinin
        yanıtlarla veya komut istemi sunarak size karşılık verdiği yerdir.
        Girdiğiniz komutlar ve/veya Emacs'ın karşılıkları seslendirilir.

        Tanım:
            Mini-tampon -- ekranda, kip satırı altında bir satır. Emacs'dan
            istekde bulunmak için komut istemini barındırır.

        Mini-tampon sizin Emacs düzeneyicisi ile etkileşiminizi sağlar. Çok
        karakterli bir tuş dizilimini  yazdığınız sürece, siz bitirene kadar
        yazdıklarınız mini-tamponda görünür. Emacs komutun yanıtında girdiye
        gerek duyduğunda veya düzenleme eylemi hakkında bildirim gerektiğinde,
        bilgi mini-tamponda verilir.

        Mini-Tamponun Seslendirilmesi
            Yazdığınız komutlar veya komut istemine verilen yanıtlar
            seslendirir. 1. Bölümde bahsedildiği gibi, boşluk tuşuna basana
            kadar tuşladığınız her karakter, sözcük tamamlandığında ise sözcük
            size söylenir.

            Emacs'ın yanıtlarında ise, mini tampon satırının tamamı, bir
            dizindeki dosya adları istenmiş gibi, seslendirilir.

    5. Bölümdeki Komutların Özeti
        Bu tablo bu bölümde öğretilen tuş dizilimlerini komutların işlevlerini
        listeler.

        KONTROL-e m
            Kip satırını seslendirir.

        &lt;düzenleyici komutları&gt;
            Komutları söylenir veya mini-tampon seslendirilir.
</literallayout>
  </para>
 </chapter>
 <chapter xml:id="espk-tutorial-ro">
  <info>
   <title>Salt-okunur Dosyalar</title>
  </info>
  <para>
   <literallayout class="normal">
Bu bölümde anlatılanlar:
    Bir salt-okunur dosyanın açılması
    Metinde arama yapılması
    Bir dosyayı kapamak için tamponun boşalması

    İmlecin hareketlerine ve bireştiricinin anlaşılmasına alışmak çok sayıda
    alıştırma yapmayı gerektirir. Salt-okunur dosyalarla çalışmak, dosya
    düzenleme komutlarının olası olumsuz sonuçlarına maruz kalmaksızın
    alıştırma yapabilmenizi sağlar.

    Bu bölümde, düzenleme izni verilmeyen bir dosyayı açmak ve okumak için
    gereken işlemler anlatılacaktır. Bunlar başvuru dosyaları veya mali
    dosyalar olabilir. Yaygın bir örnek, bir yazılımın ya da web sitesinin
    "Sık Sorulan Sorular" (SSS) dosyasıdır. Emacs için de yazılımla gelen bir
    SSS dosyası vardır.

    Not: Emacs komutları için gereken hemen hemen tüm tuş dizilimlerinin
    KONTROL veya ALT tuşu ile başladığını hatırlayın. Emacs diğer tuş
    dizilimlerini çoğunlukla metin veya komut istemine yanıt olarak yorumlar.
    (İstisnalardan 9. Bölüm: Dosya Yönetimi'nde bahsedilecek.)

Bir Salt-okunur Dosyanın Açılması
    Salt-okunur (yazma yetkiniz olmayan) bir dosyayı normal bir dosya gibi
    açabilirsiniz: Emacs'ın komut satırında dosya adı girerek. Emacs dosyada
    bir değişiklik yapmanıza izin vermeyecektir ve denemeniz halinde bip sesi
    ile sizi uyaracaktır.

    Ekrandaki metin dosyanın kendisi değil bir tampon kopyasıdır. Sadece okuma
    yaptığınızdan, açtıktan sonra dosyayı değiştiremez veya tamponu dosyaya
    kaydedemezsiniz.

    Emacspeak'i başlatırken eğer dosya adı eklemezseniz, Emacspeak durumu
    belirten kısa anons yapacak ve sizden ilgili komutları bekleyecektir.

    Not: Salt-okunur bir dosya olarak "masal.txt" yazılıma dahil edilmiştir.
    "masal.txt" konuşma komutları için alıştırma yapmak üzere eklenmiş, tanınmış
    bir peri masalıdır. Bu bölümün dersleri için "masal.txt" dosyasını açıp
    kullanabilirsiniz.

    Dosyanın Açılması

        Bu birinci görevde, öğretici yeni başlayanlara benioku dosyasındaki
        metinlere imleci nasıl konumlayacağı ve nasıl okutacağı ile ilgili
        alıştırma önerileri sunar. Dosya açma komutunun "Sonuçlar"ında yeni
        başlayanlar için alıştırma adımları [köşeli parantez içinde]
        verilmiştir.

        Emacspeak'i başlatmak ve mevcut bir dosyayı okumak amacı ile açmak
        için kabukta komut istemine şunu yazın: emacspeak [dosyaismi]

        Sonuçlar:
            Emacspeak, "tamamen işlevsel" olduğunu ve "devrelerinin mükemmel
            çalıştığını" belirten kısa bir duyur yapar. Benioku metin
            dosyasının başlangıcı ekranda görünür.

            [Metnin farklı bölümlerini dinlemek için imleci hareket ettirecek
             komutları giriniz.]

            Ekranın altındaki kip satırında, dosya adı, kip ve imlecin yeri
            gösterilir.

            [Kip satırını dinlemek için KONTROL-x m giriniz.]

            Kip satırının altındaki mini-tampon bir sonraki komutunuz için
            hazır beklemektedir.

            [Metin birimlerini (harfler, sözcükler, satırlar, cümleler,
            paragraflar) seçmek ve benioku dosyasının içeriğini dinlemek için
            2. Bölümdeki komutları giriniz.]

Metinde Arama Yapılması
    Eğer özel bir konu başlığı, bir isim veya dosyadaki bir karakter dizisini
    araştırıyorsanız, arama komutlarını kullanarak zamandan kazanabilirsiniz.
    Bilgisayara metinde bulmasını istediğiniz bir sözcük veya bir sözcüğün
    parçası olan bir dizgeyi girmelisiniz.

    Dosyada belli bir dizgeyi aramak için şu komutu kullanın:
    KONTROL-s &lt;dizge&gt;

    Sonuçlar:
        Dizgenin ilk karakterini yazdığınız anda, Emacs ileri yönde aramayı
        başlatır ve karakteri ilk bulduğu yerde görüntüleyip satırı
        seslendirmeye başlar. Eğer ikinci karaktere basarsanız, bu kez iki
        karakterden oluşan dizgeyi ileri doğru arar. Buna "arttırımlı arama"
        denir. Eğer Emacs bir karakter dizisi bulursa ve bu aradığınız kısım
        değilse, KONTROL-s'ye tekrar basarak bir sonraki karakter dizisini
        aratabiliriniz. Eşleşme bulunamaz ise, Emacspeak "arama başarısız"
        anlamına gelen bir bip sesi çıkarır.

        Aramayı bitirmek için ya &lt;enter&gt; tuşuna basın ya da herhangi
        bir Emacs komutu girin.

    Veya geriye doğru arama için: KONTROL-r &lt;dizge&gt;

    Sonuçlar:
        Emacs dizgeyi eşleştirmek için geriye, dosya başına doğru bir arama
        yapar. Eğer eşleşme bulunursa, aranan metnin bulunduğu satır
        seslendirilir. Eşleşme bulunamazsa, Emacspeak "arama başarısız"
        anlamına gelen bir bip sesi çıkarır.

        Aynı karakter dizisini tekrar aramak için, (metnin ilerisine doğru
        aramak için) sadece KONTROL-s KONTROL-s  veya (metnin başına, geriye
        doğru aramak için)  KONTROL-r KONTROL-r  tuşlarına basın.

        Bu komut "artırımlı arama" olarak adlandırılır. Mini-tampona komut
        girildiğinde, "Arıyorum" der. Mini-tampon geri doğru arama yapıldığında
        bu durumu size farkettirmek için "Geriye doğru arıyorum" der. Emacs
        arama yapmak üzere yazdığınız ilk karakteri söyler ve bulduğu satırı
        sesli okur. Bir sonraki karakteri bastığınızda arama işlemine, bu bir
        çift karakter için aynı yönde devam edecektir. Karakter girdikçe bu
        böyle devam eder. Eğer aramak istediğimiz dizgeden başka var mı diye
        bakmak isterseniz  KONTROL-s'ye tekrar basın.

Bir Salt-okunur Dosyanın Kapatılması
    Salt okumak amaçlı açtığınız dosyayı kapattığınız zaman, tampon kopyası
    yokedilir. Özgün dosyada hiçbir değişiklik olmaz. Emacs bu tampon
    yoketme işlemine "tamponun yokedilmesi" adını verir.

    Metin düzenleme bölümünde, Emacs'ın 'yoket' terimini kullandığı diğer
    metin düzenleme yollarını öğreneceksiniz. Dosya kapamak için kullanılan
    komutlarda, yoket komutunu kullanmak demek sadece tampon kopyasını
    yoketmek demektir.

    Dosyayı kapamak için, "yoket" komutunu kullanın:
    KONTROL-x k -- tamponu kaydetmeden yokeder.

    Sonuçlar:
        Ekran kararır.
        Emacs tamponu kaydetmeden yokeder.
        Emacs bir önceki tamponu veya "yokluk" tamponunu açar.

        Kip satırı başa, temel kipe gelindiğini belirten "scratch, 0%,
        fundamental mode." olarak seslendirilir.

        Dosyayı kapattıktan sonra, okumak üzere başka dosyaları açabilirsiniz
        veya KONTROL-x KONTROL-c ile oturumu kapatabilirsiniz.


Bu bölümdeki komutların özeti

    emacspeak &lt;dosyaismi&gt;
        Emacspeak'i başlatır ve ismi belirtilen dosyayı açar.

    KONTROL-s &lt;dizge&gt;
        İleri doğru arama yapar.

    KONTROL-r &lt;dizge&gt;
        Geriye doğru arama yapar

    KONTROL-x k
        Tamponu kaydetmeden yokeder.
</literallayout>
  </para>
 </chapter>
 <chapter xml:id="espk-tutorial-edit">
  <info>
   <title>Sözcükleri Duymak</title>
  </info>
  <para>
   <literallayout class="normal">
Bu bölümde anlatılanlar:
    Başlattığınız bir eylemin geri alınması
    Metni imlemek için Emacs işlevlerinin kullanımı
    Metni Silme ve Geri alma
    Metni Kesme ve Yapıştırma
    Metni Kopyalama ve Yapıştırma

    Bu bölüm dosya düzenlemek için kullanılan Emacs temel görevlerini ve bu
    görevler için kullanılan terimleri öğretir. Alıştırmalar için bir dosya
    açmaya ihtiyaç duyacaksınız. Bu yeni bir dosya veya düzenlemek üzere daha
    önce oluşturduğunuz bir dosya olabilir.

Eylemin Geri Alınması
    Geri al komutunu öğrenin; böylece metni düzenlerken bir eylemi
    durdurabilirsiniz.

    Eğer metin düzenlemek için bir komut veya metin girdikten sonra yaptığınız
    işlemi geri almaya karar verirseniz, son değişikliği yok edip metni komutu
    girmeden önceki durumuna getirebilirsiniz. Bunun için KONTROL-x u'ya basın.

    Sonuçlar:
        Metin düzenleme değişikliğinden önceki durumuna döner. Emacspeak bir
        önceki duruma dönen metni seslendirir.

        İki tuş gerektirmeyen bir başka yol daha vardır. Bir önceki eylemi
        geri almak için hemen şu tuşların hepsine basın:
        KONTROL-&lt;shift&gt;&lt;tire imi&gt;

        Görme engelli kullanıcı için rehber: Amerikan Q klavyede tire imi üst
        sıranın sonuna doğru ve sıfırın sağında bulunur. Türkçe Q ve F
        klavyelerde ise gerisilme tuşunun solunda bulunur.

Yeni Metin Girmek
    İster yeni dosya girin, isterse var olan dosyayı açın, metni tampona
    yazarsınız. Doğrudan yazmaya başlayabilirsiniz ve komut gerekmeyecektir.

    Kelimeleri Duymak
        Emacspeak yazdıklarınızı aynen sesli olarak tekrarlayacaktır. Yavaş
        yazan kullanıcı her harfi duyacaktır. Hızlı yazan kullanıcı
        bireştiricinin harf okuma hızını aşacaktır. Bu durumda, yazdıkça
        kelimeleri duyacaksınız.

İmleme
    Emacs dosyaya bir im koymanıza olanak tanır. İm ile imleç arasındaki
    metne "bölge" adı verilir. Bölge üzerinde işlem yapan birçok komut vardır.

    Tanım: imleme -- metin içine im yerleştirme.

İmleci Kıpırdatmadan İmleme
    İmleci yerinden kıpırdatmaksızın bir im koymak için: KONTROL-&lt;boşluk&gt;

    Sonuçlar:
        Metne bir im yerleşir.
        İmleç hareket etmez.
        İmleme sırasında bir şey duyulmaz.

    Not: Mini-tampon ne zaman metnin içinde imli bir satırı seslendirse,
         bazı bireştirici markaları daha derin ikinci bir ses tonu ile
         imli karakteri vurgularlar.

İmleyip İmleci Hareket Ettirmek
    Metni imledikten sonra imleci hareket ettirmeyi tek bir komut kullanarak
    yapabilirsiniz. Silme işlemlerinde, bu iki adımlık vakit kazandırır.

    Metni imleyip imleci tamponun başına götürmek için, ALT-&lt; tuşuna basın.

    Sonuçlar:
        Metnin içinde bir im kalır.
        İmleç tamponun başına gider.

    Metni imleyip imleci tamponun sonuna götürmek için, ALT-&gt; tuşuna basın.

    Sonuçlar:
        Metnin içinde bir im kalır.
        İmleç tamponun sonuna gider.

Metni Silme
    Emacs'da, metnin silinmesi metnin tekrar geri getirilemeyecek şekilde
    çıkarılmasıdır. Sadece eğer bir seferde bir karakter silerseniz bu geri
    getirilemez bir durumdur. Tüm diğer komutlar silinmiş ögeyi kilere koyar.
    (İngilizce metindeki "kill ring" terimi yerine çevirmen tarafından kiler
    karşılığı kullanılmıştır.)

    Tanım: kiler -- Masaüstü uygulamalarındaki panoya (clipboard) benzer bir
    geçici depolama alanıdır. Birden fazla öğeyi depolayabilir ve geri
    getirebilir. Kiler içine konan öğeler, aşağıda tanımlanan "yapıştır" (yank)
    komutu ile  DOS'taki geri dönüşüm kutusu mantığına benzer bir şekilde geri
    getirilir.

    Kelimeleri Duymak
        Kilerin içeriğini seslendirmek için: KONTROL-e k

    Sonuçlar:
        Kesilen metin öğesi seslendirilir.

Karakter Karakter Silmek
    Bir seferde bir karakter silmek için, imleci metin öğesinin sonuna taşıyın.
    Bu komutu öğe silinene kadar tekrar tekrar kullanın: &lt;gerisilme&gt;

    Sonuçlar:
        İmleç sola doğru her seferinde bir karakter silerek ilerler.
        Silinen her karakterler söylenir.
        Metin öğesi geri getirilmek üzere kilere atılmaz.

    Veya imleci öğenin başına taşıyın ve öğe bitene kadar bu komutu
    tekrarlayın: KONTROL-d

    Sonuçlar:
        İmlecin altındaki karakter silinir.

    Not: &lt;gerisilme&gt; tuşu veya KONTROL-d komutu ile silinen öğeler geri
         getirilemezler. Komut bir seferde bir karakter sildiğinden yer
         değiştirme genelde bir sorun haline gelmez.

Metnin Yokedilmesi
    Metnin yokedilmesi demek onu kilere göndermek demektir. Bu eylem size
    seçilen metni geri getirme şansı verir. Silme ve yoketme arasındaki
    arasındaki farkı belirgin hale getirmek için, bu öğreticide geri
    getirilebilir silinme eylemleri için yoketme sözcüğünü kullanacağız.

    Bir seferde bir sözcüğü yoketmek
        Bir seferde bir sözcük yoketmek için, imleci metin öğesinin sonuna
        taşıyın. Bu komut geri silme tuşu ile geriye doğru bir seferde bir
        sözcük yokeder: ALT-&lt;gerisilme&gt;

    Sonuçlar:
        İmleç sola giderken her seferinde bir sözcük yokeder.
        Yokedilen sözcük size söylenir.

    Veya imleci metin öğesinin başlangıcına taşıyın ve her seferinde bir sözcük
    yoketmek için bunu tuşlayın: ALT-d.

    Bu yokedilen sözcükler kilerden geri getirilebilir. "Metnin Geri Alınması"
    bölümünden bu öğelerin geri getirilmesini öğrenin.

Bir seferde bir satırı yoketmek
    Tüm bir satırı ya da bir parçasını yoketmek için, yoket komutunu
    kullanıp metni imleçten satır sonuna kadar yokedebilirsiniz. Bu iş için
    gerekli komut: KONTROL-k

    Sonuçlar:
        İmleç, satırın ortasında olduğunda bu komutla, metnin satırın sonuna
        kadar olan bölümü yokedilir.
        Boş satırlar tek bir yoket komutu ile yokedilebilir.
        Dolu satırları yoketmek için iki komut gerekir: önce metin yokedilir,
        sonra boş kalan satır.

Bir Metin Bölgesinin Yokedilmesi
    Düzenlemek, kesmek veya kopyalamak için metnin bir bölgesini seçmek için
    bir ucunu imleyin. Diğer ucunu seçmek için imleci ileri doğru götürün.
    Bu elle yapmaktan başka çare yoktur.

    Düzenlenecek metin bölgesinin imlenmesi şu adımları gerektirir:
      1. Silinecek metnin başlangıcına bir im koyun.
      2. İmleci silinecek metnin sonuna taşıyın.
      3. Metni yoketmek için bu komutu kullanın:  KONTROL-w

    Sonuçlar:
        İmlenmiş metin tampondan çıkarılıp kilere konur.
        Mini-tampon şunu seslendirir: "Yokedilen bölge &lt;sayı&gt; satır içeriyor."
        &lt;sayı&gt; silinen satırların sayısıdır.

Metnin Kilerden Çekilmesi
    "Çek"'in (yank) anlamı kilerden metni geri çekmektir. Çek komutu
    windos'ta panodan metni geri alan yapıştır komutuna benzer. Diğer metin
    düzenleyicilerindeki yapıştır komutu gibi, Çek komutu kilerdeki metni
    imlecin olduğu noktaya girer. İmleç, çekilecek metnin sonunda bırakılır
    ve başlangıç imlenir.

    Yokedilen Son Öğenin Seslendirilmesi
        Metni düzelttiğiniz gibi, yokedilen son metin birimini de kendinize
        KONTROL-e k komutunu kullanarak hatırlatabilirsiniz.

    Yokedilen Son Ögenin Çekilmesi
        Çek komutu ile yokettiğiniz metni geri alın: KONTROL-y

        Sonuçlar:
            Bir önce yokedilen metin imlecin olduğu noktaya yerleştirildi.

        "Kes ve Yapıştır" ve "Kopyala ve Yapıştır" bölümleri altında bu
        düzenleme görevleri için çek komutunu kullanacaksınız.

İmlecin İmle Yer Değiştirmesi
    İmleç ve imi yer değiştirmek imin düşündüğünüz yerde olduğundan emin
    olmanın veya bir metin bölgesinde çok sayıda düzenleme yapmanın bir
    yoludur.

    İmleci başlangıç imine geri götürmek için: KONTROL-x KONTROL-x

    Sonuçlar:
        İmleç evvelce metinde imlenmiş olan yere giderken im, imlecin
        bıraktığı yere gider.

    İm ile İmleci Yer Değiştirme Adımları:
      1. İmi koy.
      2. İstenen değişiklikleri yaparak metinde ilerle.
      3. KONTROL-x KONTROL-x komutlarını gir.

    Sonuçlar:
        İm imlece gider.
        İmleç imle seçtiğiniz özgün yerine geri gider.
        İmlecin bulunduğu satır seslendirilir.

İmleç ile iİm Arasındaki Bölgenin Seslendirilmesi
    Herhangi bir zaman, imleç ve im arasında kalan bölgedeki metni
    dinleyebilirsiniz. KONTROL-e r'ye basın.

    Sonuçlar:
        Seçili bölgedeki metin seslendirilir.

Kesme ve Yapıştırma
    Metni silip yerini değiştirmek için (kesip yapıştırmak), yoket (kill)
    ve çek (yank) komutları kullanılır.

    Bir bölgeyi seçmek ve onu yoketmek için şu adımları izleyin:
      1. Metin bölgesinin başlangıç noktasına bir im koy.
      2. İmleci metin bölgesinin sonuna götür.
      3. "Bölgeyi yoket" komutunu gir: KONTROL-w.

    Sonuçlar:
        Seçilen metin bölgesi kilere gönderilir.
        Kaç satırın yokedildiğini belirterek mini-tampon içeriği seslendirilir.

        Yapıştırmak için ise, imleci metnin yerleştirilmesini istediğiniz yere
        götürün. Çek komutunu kullanın: KONTROL-y.

Kopyalama ve Yapıştırma
    Metni başka bir yere kopyalamak için "yoketme işlemindeki gibi sakla"
    anlamına gelen sakla komutunu kullanırsınız. Panoya kopyalama işlemi
    gibi, bu sakla komutu seçilmiş metni kilerin içine koyar fakat metni
    dosyadan silmez. Bu işlem ALT-w komutu ile gerçekleştirilir.

    Sonuçlar:
        Seçilmiş metin tampondan silinmeden yapıştırılmaya hazır olarak, sanki
        panoda saklanır gibi saklanır.

    Bir bölgeyi seçmek, kopyalamak ve başka bir yere yapıştırmak için şu
    adımları izleyin:
      1. Metin bölgesinin başlangıcına bir im koyun.
      2. İmleci metin bölgesinin sonuna götürün.
      3. Sakla komutunu kullanın: ALT-w
      4. İmleci bölgenin yerleştirileceği noktaya götürün.
      5. Çek komutunu girin:KONTROL-y

    Sonuçlar:
        Seçilen metin bölgesi kopyalanıp yeni yerine yerleştirilir.
        Kopyalanan metnin tamamı seslendirilir.

Bu bölümdeki Komutların Özeti
    KONTROL-x u
        Bir önceki işlemi geri alır

    KONTROL-&lt;shift&gt;&lt;tire&gt;
        Bir önceki işlemi geri alır (başka bir tuş dizilimi)

    KONTROL-&lt;boşluk&gt;
        İm koyar

    ALT-&lt;
        İm koyar ve imleci tamponun başına taşır

    ALT-&gt;
        İm koyar ve imleci tamponun sonuna taşır

    KONTROL-e k
        Kilerin içeriğini seslendirir

    &lt;gerisilme&gt;
        İmleçten önceki karakteri siler

    KONTROL-d
        İmleçten sonraki karakteri siler

    ALT-&lt;gerisilme&gt;
        İmleçten önceki sözcüğü yokeder

    KONTROL-e r
        İmleç ile im arasındaki bölgeyi seslendirir.

    KONTROL-k
        İmleçten satır sonuna kadar olan metni yokeder.

    KONTROL-w
        İmli bölgedeki metni yokeder.

    KONTROL-y
        Kilerden son yokedilen veya saklanan metni çeker
        (ve imleç konumuna yapıştırır)

    KONTROL-x KONTROL-x
        İmleçle imi yer değiştirir

    ALT-w
        Bölgeyi kilerde saklar (imli bölgeyi yapıştırmaya hazırlar)
</literallayout>
  </para>
 </chapter>
 <chapter xml:id="espk-tutorial-fm">
  <info>
   <title>Dosya Yönetimi</title>
  </info>
  <para>
   <literallayout class="normal">
Bu bölümde anlatılanlar:
    Dizinleri düzenleme için kip
    Bir dizini nasıl tararız
    Dosyaların yönetimi

    Bu bölümde, dizinlerin düzenlenmesi ve taranması ile dosyaların taşınmış,
    silinmiş ve adı değiştirilmiş nesneler olarak ele alınmasından
    bahsedilecektir. Emacs dosya yönetimi için "dizinli" kip (dired mode) diye
    bilinen özel bir kipe sahiptir.  Metin düzenlemede kullanılan bir çok komutu
    dizin listelerini düzenlemekte kullanabilirsiniz.

Dizinli Kip Kullanımı
    Dizinleri düzenlemek için, Emacs'ın dizinli (dired) kipini kullanırsınız.
    Dired, İngilizce "directory editor" kısaltmasıdır ve amacı kipin
    işlevselliğini hatırlatmaktır. Dizinli Kip Windows'ta dosya ve dizinlerin
    listesini görebildiğiniz dosya yöneticisine benzer.

    Tanım:
        dizinli kip -- Dizinleri taradığınız ve  dosyaları düzenlediğiniz kip.


    "dosya bul" (find file) komutunu bir dizin adı ile kullanmak suretiyle
    ister istemez dizinli kipe girersiniz. Bu komut aşağıdaki "Dizinleri
    düzenleme" başlığı altında anlatıldı.

    Sesletim
      Emacs kullanıcıları "dired" kipini "dear Ed." gibi sesletirler. Bununla
      birlikte, bireştirici "dired" kipinin adını "tired" şeklinde söyler.
      Lisanımız yazıldığı gibi okunan dillerdin değil. (Tabii yazar bunu
      İngilizce için söylüyor.)

Alıştırma Dosyalarının Kullanımı
    Dosya yönetim komutlarıyla alıştırma yapmak için, bazı dosyalar
    oluşturmanız ve onları ev dizininize depolamanız gerekmektedir. Öğreticinin
    örneklerinde, ev dizininizin isminin "ev" olduğu varsayılır ve bu dizin
    "alıştırma" ve "örnek" isimli dosyaları içerir. Bu isimlerde dosyalar
    oluşturarak komut kullanma alışkanlığı edineceksiniz.

Komutların Onaylanması
    Yeni başlayanlar ev dizinlerindeki örnek dosyaları tarama ve düzenleme
    alıştırması yapmalıdırlar. Tamponda dosya düzenlemede işlemlerinden farklı
    olarak, dizinleri değiştirdiğinizde diskinizdeki gerçek dosyaları
    değiştirmiş olursunuz. Sistem her silme komutunda onay isteyecektir ama
    dikkat etmezseniz, dosyaları geri getirilemez şekilde silebilirsiniz.
    Onay istemcisini dikkatli yanıtlayın; daha sonra fikrinizi değiştirme
    şansının olmayacak.

    Sesletim
        Bir dizinin taranması sırasında arama komutları ile istediğiniz dosyayı
        bulabilirsiniz. Bazı dosya isimleri sözcüklerle ifade edilemezler ya da
        doğru okunamazlar. Eğer Emacspeak tarafından seslendirilen dosya ismini
        anlayamazsanız, dosya adını her seferde bir karakter sesletilecek
        şekilde dinleyin. Dosya ismi harf ve rakamlardan oluştuğu halde anlamlı
        bir sözcük olmayabilir. Böyle dosyaların adlarını bireştiriciden
        duyulduğunda daha anlaşılır kılmak için değiştirebilirsiniz.

Bir Dizinin Taranması
    Bir dizindeki dosyaları taramak için n tuşunu kullanın

    Sonuçlar:
        Emacs imleci dizindeki bir sonraki girdiye taşır.

    veya p tuşuna basın

    Sonuçlar:
        Emacs imleci dizindeki bir önceki girdiye taşır.

Bir Dosyaya Bakmak
    İmleç tarafından işaret edilen dosyayı incelemek için ENTER tuşuna basın.

    Sonuçlar:
        Emacs dosya için bir düzenleme tamponu açar.

Dosyaların Bulunması
    Bir dizinde imlecin göstermediği veya dizinli kipte değilken ismini
    bildiğiniz bir dosyayı bulmak için KONTROL-x KONTROL-f tuşlarını
    kullanabilirsiniz.

    Sonuçlar:
        Kip satırı seslendirilir.
        Tamponda dosya adı için bir komut istemi görünür.
        Mini-tampon "şu dosyayı bul:" (find file) der.

    İstediğiniz dosya adını girin, örneğin, "alıştırma". Dosya içeriğini
    gösteren bir tampon açılacaktır.

Dosya İsimlerinin Aranması
    Bir dizin içinde bir dosyanın ismini bulmak için, dosya adının tamamını
    ya da bir kısmını girerek arama yapabilirsiniz. Arama komutları aşağıdaki
    arama adımlarında gösterildiği şekilde kullanılır. Önce dosya arama için
    kullanılan komutları öğrenelim:
        KONTROL-s -- ileriye doğru arama
        KONTROL-r -- geriye doğru arama

    Sesletim:
        Mini tampon geriye doğru arama yaptığını söyleyerek size arama yönünü
        hatırlatır.

Dosya İsmi Arama Adımları:
    Bir dizin içinde bir dosya ismini aramak için aşağıdaki adımları kullanın:
      1. Aramayı yapacağınız yöne uygun arama komutunu girin.
      2. Mini-tampon istemcisi "arıyorum" anlamında "I-search" diyerek
         girdi bekler.
      3. Bir dizge girin -- örneğin, aradığınız dosyanın adı.
      4. ENTER tuşuna basın.

    Sonuçlar:
        Bir aramanın çeşitli olası sonuçları vardır.

        Arama başarılı olursa:
            Eğer dosya adı bulunursa, düzenleyici aramayı sona erdirir
            ve bir im koyar. Ekranda dosyanın bir kopyasını içeren bir
            tampon açılır.

        Arama başarısız olursa iki olasılık vardır:
          1. Eğer sadece ismin bir kısmını girdi iseniz ve arama sizi yanlış
             bir sonuca götürdü ise, aynı tuşa tekrar basın ve aramayı
             sürdürün. Yeni bir dizge girmediğiniz müddetçe arama komutu
             bir önceki dizgeyi kullanacaktır.
          2. Eğer dizge hiçbir şeyle eşleşmezse, Emacspeak "arama başarısız"
             anlamına gelen bir bip sesi çıkarır.

        Aramanın tekrar denenmesi:
            ENTER tuşuna basarak eski aramayı sona erdirdikten sonra KONTROL-s
            veya KONTROL-r tuşlarını kullanarak yeni bir arama başlatın.

        Aramanın iptal edilmesi:
            Herhangi bir zamanda, 4. Bölümde öğrendiğiniz durdurma komutları ile
            aramayı durdurabilirsiniz. Aramayı durdurmak için, ENTER veya
            KONTROL-g tuşuna basın.

Dizinlerin Düzenlenmesi
    Bir dosya seçerek ve komut girerek dizin içindeki dosyaları yeniden
    adlandırabilir veya taşıyabilirsiniz. Bu eylemler için tuş dizilimlerinde
    KONTROL veya ALT tuşları kullanılmaz. Komutlara sıradan tuşlar atanmıştır.
    Belirtildiği gibi basitçe tek karakter girin.

Dosya İsminin Değiştirilmesi
    Emacs'da dosya adı değiştirdiğinizde, dosyayı yeni adının altına taşımış
    olursunuz (Emacs yazarı yazılım dilinde makineye işlemi böyle ifade
    edebiliyor - yazılım dilinde işlevin ismi "move" olsa gerek - gerçekte
    bu böyle olmaz). Bundan dolayı bu komutu kullandıktan mini-tampon ne
    diyecek diye beklediğinizde dosyanın taşındığını belirten bir söylem
    duyarsınız. Dosya ona verdiğiniz yeni adı ile listelenir fakat gerçekte
    diskteki yeri değişmez. (Ç.N. - Bunu garipsemeyin; bir zamanlar
    bilgisayarların bellekleri sadece 1 kilobayttı ve bir sayfalık kodu
    gün boyunca makineye kodladıktan sonra derlemesi için makineye verip
    insanlar evlerine giderdi. Bu bakımdan yılın 4 hane ile değil 2 hane
    ile belirtilmesi, benzer işlemlere aynı işlevi kullanmak gerçekten birer
    kazançtı. Emacs tağ o zamanlardan kalma bir metin düzenleyicidir.)

    Dosya adını değiştirmek için, R tuşunu kullanın.

Dosya adı Değiştirme Adımları:
    Dosya adını değiştirmek için şu adımları kullanın:
      1. Mini-tamponda R tuşuna basın.
      2. Düzenleyici eski dosya ismini belirtip yenisini sorar:
         "rename &lt;oldname&gt; to /home/username/"
      3. Yeni dosya adını girin.
      4. ENTER tuşuna basın.

    Sonuçlar:
      Mini-tampon bir dosyanın biri taşındı anlamında "moved one of one" der.

Dosya Silmek
    Bir dizinden dosya silerken için üç durak vardır. Herhangi birinde
    fikrinizi değiştirebilirsiniz. Bu işlem bir dosyayı kazara ve çabucak
    silmekten sizi korur.

Dosya Silme Adımları
    Bir dizinden bir dosyayı sileceğimiz bu adımlarda örnek dosya adı olarak
    "alıştırma" ismini kullanacağız:
      1. İster dosya ismi arama komutu ile ister dosya bulma komutu ile
         dosyayı bulun.
      2. D tuşuna basın.
         Sistemin yanıtı: Dizin listesinde ilgili girdirin en soluna büyük d
         harfi yerleştirilir. Emacspeak'in bu satırı İngilizce okuması
         gerektiğinde, sesletim alfabesini kullanır ve "cap Delta" der.
      3. Silmek istediğiniz tüm dosyaları bu şekilde imleyin.
      4. X tuşuna basın.
         Sistemin yanıtı: Mini-tampon, "alıştırma silinsin mi, evet mi hayır
         mı?" anlamında "Delete "practice"? Yes or no." şeklinde soru sorar.
      5. "yes" yazın. Sadece y yetmez, tüm sözcüğü yazmak zorundasınız.

Silme İmini Geri Almak
    "D" ile imledikten sonra bir dosyayı silmemeye karar verirseniz, bu imi
    kaldırabilirsiniz. U tuşuna basın (Bu büyük U harfidir.)

    Sonuçlar:
        Dizin listesinde üzerinde bulunduğunuz satırdaki dosya adından silme
        imi kaldırılır.

Açık İki Dosyayla Çalışmak
    Düzenleme yaparak ve birinden diğerine kopyalama yaparak iki dosya arasında
    işlem yapabilirsinz. Aynı anda açık olan iki tampona sahip olacaksınız.
    İstediğiniz iki dosyayı seçmek için dosya bul komutu kullanın, sonra tampon
    değiştir komutu ile tamponlar arasında gidip gelirsiniz.

    Açık tamponlar arasında geçiş yapmak
        İki tamponun arasında geçiş için kullanılacak komut: KONTROL-x b

    Sonuç:
        Ekranda, etkin olan tampon değişir.
        Emacspeak etkinleştirilen tamponun kip satırını seslendirir.

    Gören kullanıcılar ekranı iki tampona bölebilirler. Görme engelli
    kullanıcılara bunun bir yararı yoktur.

Bu Bölümdeki Komutların Özeti
    KONTROL-x KONTROL-f
        Düzenleyiciye bir dosya bulmak istediğinizi haber verir.

    KONTROL-s
        İleri doğru arama yapar (listenin aşağısına doğru)

    KONTROL-r
        Geriye doğru arama yapar (listenin yukarısına doğru)

    KONTROL-g
        Aramayı ya da herhangi bir eylemi durdurur.

    n
        İmleci bir sonraki dosyaya taşır.

    p
        İmleci bir önceki dosyaya taşır.

    R
        Düzenleyiciye bir dosya adını değiştirmek istediğinizi haber verir.

    D
        Silinecek dosyayı imler

    X
        Düzenleyiciye bir dosyanın sileceğini haber verir.

    U
        Silme imini kaldırır

    KONTROL-e b
        Bir açık tampondan diğerine geçiş yapar. Eğer sadece iki dosya açıksa,
        açık tamponlar arasında geçiş yapar.
</literallayout>
  </para>
 </chapter>
 <chapter xml:id="espk-tutorial-param">
  <info>
   <title>Sistem Parametrelerinin Değiştirilmesi</title>
  </info>
  <para>
   <literallayout class="normal"><!-- KONTROL EDİLMEDİ-->
Bu bölümde anlatılanlar:
    Kabuk kipi kullanımı
    Parola belirleme
    Komut istemini değiştirme

    Bu bölümde, Emacs'ın kabuk kipini kullanmayı öğreneceksiniz. Kabuk, sistem
    parametrelerini değiştirmek için kullandığımız bir yazılımdır. Kabuk
    kipinde, iki temel işlemi, şifre tanımlama ve sistem komut istemini
    değiştirme işlemlerini öğreneceksiniz.

    Sesletim
        Sesin dışarıya verilmesi mahremiyetle ilgili konuların dikkate
        alınmasını gerektirir ve sürekli tekrarlar can sıkıcı olabilir.
        Şu sistem parametrelerini dikkate alın:

        Parola: Parola, bireştirici tarafından sesli olarak söylenirse odadaki
        diğer insanlar bunu duyacaktır. Görme engelli kullanıcı herkesin
        duyduğunu düşünerek daha sık ve sadece yalnız olduğunda parolasını
        değiştirmek zorunda kalacaktır.

        Komut istemi: Sistemde kullanılan komut isteminin sesletimi, anlaşılır
        olmayabilir ya da beğeninize uygun olmayan bir sembol olabilir.
        İstem olarak kısa bir kelime veya zevkli bir ses seçin. Bu sesi çok sık
        duyacaksınız.

Kabuk Kipi
    Kabuk kipinde, Linux işletim sistemine komut girersiniz. Linux'a yeni
    başlayan gören kullanıcılar komut istemi ve parola değiştirmek için başka
    yollar öğrenirler. Fakat Emacspeak ile çalışanlar için, kabuk kipi bu
    işleri yapmanın daha kolay bir yolunu sunar.

    Tanım: Kabuk Kipi -- Sistem parametrelerini değiştirdiğiniz kiptir.

    Kabuk kipine, bir kabuk penceresi açan bir komut ile girilir.

Bir Kabuk Penceresinin Açılması
    Kabuk kipini başlatmak için, Linux işletim sistemi ile bağlantı kuran
    bir kabuk penceresi açarsınız. Bunun için ALT-x tuşlarını kullanın.

    Sonuçlar:
        Bip sesinin ardından sistem komut istemini seslendirir.

    Kabuk penceresini açtıktan sonra, komutlar Linux komut arayüzünde çalışır.
    Dosya veya dizinler ile çalışmak istediğinizde diğer kiplere girersiniz.

Parola Belirleme
    Sisteme her girişte bir parola kullanırsınız. Emacspeak parolayı girerken
    tuşladığınız her karakteri seslendirir. Bu nedenle, bir görme engelli
    kullanıcı bu parolayı gören kullanıcılardan daha sık değiştirmek zorunda
    kalabilir.

    Bilgi: Parola değiştirme sırasında, sistemi uyarmakta kullanılan komut
    tuhaf bir şekilde sesletilir: passwd. Bu sesletim yanlış değildir.

    Parolanızı belirlemek için, şu adımları izleyin:
      1. Bir kabuk penceresi açın.
      2. passwd yazın.
      3. Kullanıcı isminiz belirtilerek parola değiştirdiğiniz, "changing
         password for &lt;kullanıcı-isminiz&gt;." şeklinde söylenir.
      4. Kullandığınız parolayı yazın.
      5. Parolanız seslendirilir.
      6. Kullanacağınız parolayı yazın.
      7. Sistem bunu ya kabul edecek ya da reddedecektir.

      Eğer kabul edilirse:
        Parola yüksek sesle söylenir. Gören kullanıcılar bu parolayı ekranda
        görecektir. Dikkat edin, odada bulunanlar tam bu sırada yeni parolanızı
        öğrenebilirler.

      Eğer reddedilirse:
        Yeni sözcükler girmeye devam edin. Bulunması güç parolalar
        seçebilmenize yardım etme adına bir çok Linux sistemi parolanıza
        tepki gösterir. Eğer parolanız çok kısa ya da çok basit ise sistem
        size bunu belirtecektir. Bazen, bir parola seçmek sistemin onayını
        almayı gerektiren bir mücadeleye dönüşebilir. Eğer kabul edilmezse,
        kabul edilene kadar yeni parolalar girmeye devam etmelisiniz.

Sistem Komut İstemini Değiştirmek
    Komut istemini oluşturan sözcük veya sembol seslendirildiğinden, yazılımla
    gelen istemi değiştirmek isteyebilirsiniz. Sıklıkla bu "bash-2.01 $"'dır ve
    tekrar tekrar okunması sinir bozucu olabilir. Duyulanın komut isteminin
    sesletimi olduğunun anlaşılacağı bir sözcükle (örneğin, "Arzunuz?")
    değiştirirseniz iyi olur. Çünkü bunu çok sık duyacaksınız.

    Parola değiştirmenin aksine, sistem her türlü seçiminizi kabul edecektir.
    Eğer özel karakter kullanırsanız, bunu tek tırnak imleri arasına alın.
    Sisteme yeni komut istemini tanıtmak için şu komutu kullanın:
    PS1=&lt;yeni-istem&gt;

    Sonuçlar:
        Yeni komut istemi seslendirilir.

Bu Bölümdeki Komutların Özeti
    ALT-x shell
        Kabuk kipine geçilir

    passwd
        Sisteme bir parola değişikliğini bildirir

    PS1=&lt;yeni-istem&gt;
        Sisteme yeni komut istemini tanımlar
</literallayout>
  </para>
 </chapter>
 <chapter label="A" xml:id="espk-tutorial-pea">
  <info>
   <title>
    <literal>masal.txt</literal>
   </title>
  </info>
  <literallayout class="normal">
               Gerçek Prenses Nasıl Anlaşılır?
                 (Prenses ve Bezelye Tanesi)

        Bu öykü Young Folks Treasury 1919'dan alınmıştır.

Pire berber deve tellal iken, ben dedemin beşiğini tıngır mıngır sallar iken,
bir prensesle evlenmek isteyen bir prens varmış, fakat onun aradığı prenses
gerçek prenses olmalıymış. Bundan dolayı prens dünyanın dört bir yanını
dolaşmış, fakat hep birtakım sorunlar çıkmış. Prenses çokmuş da o gerçek
prenses olup olmadıklarını bir türlü anlayamıyormuş. Hepsinde bazı küçük,
belli belirsiz kusurlar varmış. Bu nedenle çok istediği halde gerçek prensesi
bulamamış olarak keyifsizce evine dönmüş.  Bir gece inanılmaz bir fırtına
çıkmış. Gök gürlüyor, yıldırımlar düşüyor ve yağmur sel olup akıyormuş.
Korkunç bir hava! Saray kapısının dövüldüğünü duyan yaşlı kral kapıyı açmaya
gitmiş.

Masal bu ya, kapıda bir prenses duruyormuş; fakat o ne, prenses yağmurdan ve
fırtınadan berbat bir durumdaymış. Su saçlarından ve elbiselerinden aşağı
ayakkabılarının içine oradan da dışarı akıyormuş. Sıra misafirin kendini
tanıtmasına gelince, misafirimiz kendisinin gerçek bir prenses olduğu söylemiş!

"Öyle olsun bakalım, yakında anlarız!" diye aklından geçirmiş yaşlı kraliçe.
Fakat hiçbir şey demeden yatak odasına gidip yatak takımlarını almış ve
prensesin yatağını hazırlamaya koyulmuş. Döşeğin üstüne bir bezelye tanesi
koymuş, üzerine yirmi kuştüyü şilte, onların da üzerine yirmi kuştüyü yorgan
koymuş. Böylece prensesin yatağı hazır olmuş.

Ertesi sabah kraliçe prensese nasıl uyuduğunu sormuş.

"Çok kötü!" demiş prenses. "Gözümü neredeyse hiç kırpmadım bütün gece! Yatakta
ne olduğunu bilmediğim birşey vardı. Her tarafımı al al mor mor yapan sert
bir şeyin üzerinde yattım. Korkunçtu!"

Böylece, artık onun gerçek prenses olduğunu anlamışlar, çünkü o üzerindeki
yirmi şilte ve yirmi yorgana rağmen bezelyeyi hissetmişti.

Gerçek bir prensesten başka hiç kimse bu kadar duyarlı olamazdı.

Böylece prens sonunda gerçek bir prenses bulduğuna emin olmuş ve onunla
evlenmiş. Bezelye tanesi de herkes görebilsin diye Kraliyet Müzesine
konmuş. Kimse çalmadıysa hala orada duruyordur.
</literallayout>
 </chapter>
</part>

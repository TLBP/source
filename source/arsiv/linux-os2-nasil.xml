<?xml version="1.0" encoding="UTF-8"?>

<!--DOCTYPE article SYSTEM "../docbook/dtd/docbookx.dtd"-->
<!-- ********************************************************************
     $Id: linux-os2-nasil.xml,v 1.2 2002/09/18 20:11:34 nilgun Exp $
     ******************************************************************** -->

<article id="archive-linux-os2-nasil">
  <articleinfo>
    <title>Linux + OS/2 Mini NASIL</title>
    <author>
      <firstname>H. İlker Temir</firstname>
    </author>
    <pubdate>v1.0, 1 Kasım 1996</pubdate>
  </articleinfo>
<div>

<pre>

Bu dokümanın yazılımı sırasında Hamish Moffat
(moffatt@yallara.cs.rmit.edu.au) tarafından yazılmış "Linux + OS/2 (+ DOS)
mini-HOWTO, version 0.2. May 20, 1996." dokümanından faydalanılmıştır.

<b>İÇİNDEKİLER</b>

1. Ön bilgiler
2. Kurulum (Sistemin "sıfırdan" Linux ve OS/2 ile kurulumu)
3. Daha önceden Linux kurulmuş bir bilgisayara OS/2 kurmak
4. Daha önceden OS/2 kurulmuş bir bilgisayara Linux kurmak
5. Sorulabilecek muhtemel sorular


</pre><h2>1. Ön bilgiler </h2><pre>

Herşeyden önce bu dokümanda anlatılan herşey (aksi belirtilmedikçe)
denenmiştir, her ne kadar bu işlemler sırasında çıkabilecek sorunların
nasıl giderileceği açıklanmışsa da ortaya çıkabilecek hiç bir zarar, veri
kaybi vs'de sorumluluk kabul edilmeyecektir.

Ayrıca bu doküman, linux ve OS/2'yi daha önceden kurmuş ve az da olsa
bilgisayar bilgisi olduğu düşünülen kullanıcılar için yazılmıştır, aksi
taktirde kullanıcıların biraz daha fazla vakit harcamaları gerekebilir (Bu
durumda bana mail atabilirsiniz)

Yazdığım açıklamalar için OS/2 Warp 3.0 kullandım, diğer versiyonlarda
ufak tefek farklılıklar görülebilir, ancak aynı işlemlerin
yapılabileceğini sanıyorum.

</pre><h2>2. Kurulum</h2><pre>

Bu kısmı bilgisayarınızı "sıfırdan" kurduğunuzu düşünerek yazıyorum, eğer
şu anki sistemizde değişiklik yapmak amacında iseniz lütfen 3 ve 4.
bölüm(ler)e geçin.

Öncelikle sistemizi ne şekilde düzenleyeceğinizi planlamanız oldukça
yerinde bir davranış olacaktır, örneğin bilgisayarınızda hangi sistemleri
kullanacağınız (Linux ve OS/2 dışında hangi bölüme ne kadar yer
ayıracağınız, kullanacağınız sistemlerin dosya yapılari (FAT, HPFS, e2fs
vs vs). Tüm bunları baştan planlarsanız, kurulum işlemini "başınız fazla
ağrımadan" halletmeniz mümkün.

Bilgisayarınızı OS/2 sistem disketi ile açın ve fdisk programını
çalıştırın. Öncelikle OS/2 açılış düzenleyicisini (boot manager) kurun.
Ardından kullanmak istediğiniz bölümleri oluşturun, burda unutmamanız
gereken bir diskte yalnızca 4 birincil (primary) bölüm olabileceğidir
(Bunlardan birini OS/2 açılış yükleyicisi, ikisini Linux ve OS/2 için
kullanacağınızi düşünürseniz geriye yalnızca bir bölüm kalır).
Oluşturduğunuz bölümleri "açılış yükleyicisi menüsüne ekle" (add to boot
manager menu) seçeneği ile - birer isim vererek, Linux OS/2 gibi açılış
yükleyicisi menüsüne ekleyin ve OS/2'nin kurulumunu tamamlayın.

Daha sonra linux açılış disketi (boot disk) ile bilgisayarı açıp linux'un
fdisk'ini kullanarak linux bölümünün tipini "Linux Native (83)" yapın, ve
kurulum işlemini tamamlayın. Özel bir dikkat göstermeniz gereken tek nokta
linux yükleyicisinin (lilo) kurlumudur. Linux yükleyicisini "superblock"a
değil de kendi kullandığı bölümün "boot sectör"üne kurmanız gerekiyor,
aksi taktirde OS/2'nin açılış yükleyicisini silmiş olursunuz. Bunu
yapmanızdaki amaç OS/2'nin linux'u -dosya yapısını bilmediği için- direkt
olarak açamayışıdır. Bu şekilde yapılan bir düzenleme ile OS/2 kontrolü
linux'un bulunduğu bölümdeki açılış sektörüne (boot sector) verir, burada
bulunan linux yükleyicisi ise linux'u açar ve yükler. Ancak linux
yükleyicisi olmadan sistemin çalışması beklenemez. Ayrıca ana yükleyici
olarak OS/2 kullanıldığı için linux yükleyicisinin açılıştaki bekleme
süresini (delay=0) sıfıra indirebilirsiniz.

Duyduğuma göre OS/2'nin eski versiyonları (Bunu deneme şansım olmadı)
formatlanmamış bölümleri açılış yükleyicisinin menüsüne eklemiyormuş.
Böyle bir durumda, (bu benim fikrim değil) önce bu bölümü (linux)
formatlayıp, menüye ekledikten sonra üzerine linux kurmayı
deneyebilirsiniz. (Lütfen bu konuda bilgisi/fikri olan varsa bana
bildirsin)

</pre><h2>3. Daha önceden Linux kurulmuş bir bilgisayara OS/2 kurmak</h2><pre>

Böyle bir durumda önce bilgisayarınızı linux ile açın ve /etc/lilo.conf
dosyasında bulunan "boot = " satırını (Bu muhtemelen /dev/hda
şeklindedir), linux'un bulunduğu bölümle değiştirin. Örneğin eğer linux
diskinizin ilk bölümünde ise /dev/hda1. Bu dosyayı bu haliyle kayıt
ettikten sonra /sbin/lilo'yu çalıştırarak bilgilerinizi güncelleyin, bu 2.
maddede açıklanan linux yükleyicisinin kendi açılış sektörüne yüklenmesini
sağlayacaktır.

Daha sonra linux'u kapatıp OS/2'yi kurun ve OS/2 disk bölümlerini
oluştururken açılış düzenleyicisini kurmayı unutmayın, OS/2 bölümü ile
beraber 83. tip (Type 83) -Linux Native- olan bölümü de açılış
düzenleyicisinin menüsüne ekleyin.

OS/2'nin kurulumunu tamamlayın. Sistemizi bir dahaki açışınızda ekranan
gelen menüden istediğiniz sistemi (OS/2, Linux vs) açmanız mümkün.

4. Daha önceden OS/2 kurulmuş bir bilgisayara Linux kurmak

Bu durumda yapmanız gereken fazla birşey yok, 2. maddeye bakın, OS/2
kurulum kısmını geçip kalan kısmı uygulamanız yeterli olacaktır.

Ancak eğer OS/2 DOS ile aynı bölümde bulunuyorsa ve "dual-boot" yoluyla
açılış yapılıyorsa (DOS'ta BOOT/DOS ve BOOT/OS2 gibi) DOS'u ve OS/2'yi
ayrı ayrı açılış menüsüne yükleme şansınız -maalesef- bulunmuyor. Açılışı
eskisi gibi "dual-boot" yoluyla yapmanız ve açılış menüsünden DOS-OS/2
bölümünü seçmeniz gerekecektir.

<b>2,3,4. MADDELER İÇİN NOT:</b>

Başıma hiç gelmedi ancak, bazı kaynaklarda OS/2'nin linux bölümlerini
açılış yükleyicisinin menüsüne eklerken -bozuk olduğunu iddia ederek-
sorun çıkardığını okudum. Bu yüzden her zaman ilk tercihinizin linux
kurulumunu yapmadan bu bölümü açılış menüsüne eklemek olmasında fayda var.

</pre><h2>5. Sorulabilecek muhtemel sorular </h2><pre>

<b>1 .Soru : Açılışta OS/2 açılış düzenleyicisi (boot manager) yerine linux yükleyicisi
(lilo) çıkıyor ? </b>

1. Cevap : Linux yükleyicisini 2. bölümde anlatılanın aksine, "boot
sector" yerine "super block"a kurmuşsunuz, bu sorunu gidermek için 3.
bölümde anlatıldığı şekilde linux yükleyicisini "boot sector"e yükleyerek,
OS/2 setup disketi ile bilgisayarı açıp, tekrar fdisk'i çalıştırın, açılış
düzenleyicisini kurduktan sonra çıkıp (çeşitli rivayetlere göre fdisk'i
çalıştırdıktan sonra kayıt edip çıkmak yeterli oluyor(muş) !!),
bilgisayari kapayıp açtığınızda, bilgisayarınız "normale" dönecektir.

<b>2. Soru : OS/2 açılış düzenleyicisinde Linux'u seçtiğimde "xxxxxxxx"
şeklinde bir hata veriyor ve linux açılmıyor ? </b>

2. Cevap : Linux yükleyicisini kurmamışsınız veya hatalı kurmuşsunuz, bunu
düzenlemek için 1,2 ve 3. maddeleri okuyun. Ayrıca aşağıda /etc/lilo.conf
dosyası için bir örnek bulunuyor

  boot = /dev/hda1
  delay = 50         ; Bu değeri 0 yaptığınız taktirde sistem OS/2 'den sonra beklemeyecektir.
  vga = normal
  ramdisk = 0

  image = /vmlinuz
    root = /dev/hda1
    label = linux
    read-only

<b>3. Soru : Bilgisayarıma hem OS/2 hem Linux'u "başarıyla" kurdum ancak
yalnızca OS/2 (veya Linux) çalışıyor, diğer sisteme ulaşamıyorum. </b>

3. Cevap : Bu durumda önce linux'u açın (linux açılış disketi gerekebilir
(Boot &amp; Root)) 1. soruda anlatılanları uygulayıp sorunu giderin.

<b>4. Soru : Linux'u veya OS/2'yi ikinci diskimden çalıştırmam mümkün mü ?
(Bu pek konumuzla alakalı değil ama !!)</b>

4. Cevap : OS/2'yi mümkün, Linux'u çalıştırmanın mümkün olduğu da benzer
şekilde söyleniyor (güvenilir kaynaklar (!!) tarafından) ancak hiç bir
durumda DOS'u 2. diskten çalıştırmayı beceremedim, okuduğum hiç birşey de
buna alternatif getiremedi, lütfen fikriniz varsa bana bir mail atın. Bunu
yapmak için OS/2'nin fdisk'inde ikinci diske geçip (Yanılmıyorsam -Tab-
ile olacaktı) buradaki bölümleri (OS/2 veya Linux) açılış düzenleyicisi
menüsüne eklemek gerekiyor.

<b>5. Soru : Herşeyi denedim, bütün soruları okudum ama bilgisayarımı bile
(diskten) açamıyorum !!!!! </b>

5. Cevap : Böyle birşey olacağını sanmam ama yine de birşeyler düşünelim.
Emektar bir DOS disketi ile açıp fdisk'i bir çalıştırın, "set active
partition" seçeneği ile çalıştığından emin olduğunuz bir bölümü (OS/2 veya
linux) aktif hale getirin. Dikkat : Bu durumda açılış düzenleyicisini
devreden çıkarmış olursunuz. Bundan sonraki duruma göre ya diğer
soru/cevaplarda söylenenleri uygulayın ya da bu işi gerçekten iyi bilen
birini bulun ;-)

<b>SON NOTLAR: </b>

Bütün bu anlatılanlar

  1. 1 GB Seagate diskli bir Pentium 100'de
  2. 540 MB Seagate/1.3 GB Maxtor diskli bir 80486DX4 100'de
  3. 420 MB Seagate diskli bir 80486DX2 66'da

OS/2 Warp 3.0 ve muhtemel Slackware Linux versiyonları kullanılarak
denenmiş ve sorun çıkmadan çalışmıştır. Burada yazılanlara ekleme/düzeltme
gönderirseniz memnun olurum.

Herkese bol OS/2'li ve Linux'lu günler .......
<!--
H.İlker TEMİR
E-Mail : (Öncelik sırası ile, zamanla devre dışı kalanlar olabilir)
  i-temir@bi.net.tr
  ilker@compclup.ceng.metu.edu.tr
  e110141@narwhal.cc.metu.edu.tr
  hit@www2.phys.hun.edu.tr
-->
</pre></div></article>

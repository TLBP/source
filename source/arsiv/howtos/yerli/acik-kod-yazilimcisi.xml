<?xml version="1.0" encoding="UTF-8"?>

<!--DOCTYPE article SYSTEM "../docbook/dtd/docbookx.dtd"-->
<!-- ********************************************************************
     $Id: acik-kod-yazilimcisi.xml,v 1.1 2002/10/17 23:07:55 nilgun Exp $
     ******************************************************************** -->

<article xml:id="acik-kod-yazilimcisi" lang="tr">

  <info>
    <title>Nasıl Açık Kaynak Kod Yazılımcısı Olunur?</title>
    <author>
     <personname><firstname>Deniz</firstname>
      <surname>Akkuş</surname></personname>
    </author>
    <pubdate>2002-03-01 12:09:24</pubdate>
    <revhistory>
      <revision>
        <revnumber>1.0</revnumber>
        <date>2002-03-01 12:09:24</date>
        <authorinitials>DA</authorinitials>
        <revremark>İlk sürüm.</revremark>
      </revision>
    </revhistory>
<!-- Provide a good abstract; a couple of sentences is sufficient -->
    <abstract>
      <para>
        Bu yazının amacı çeşitli yazılımlama tekniklerini anlatmak değil,
        genelde başlangıçta göz ardı edilip daha sonra hayal kırıklıklarına ve
        hatta projenin başarısızlığına yol açan çeşitli faktörleri sıralamaktır.
      </para>
    </abstract>
    <legalnotice><title>Yasal Uyarı</title><para>
Bu belgenin, <emphasis>Nasıl Açık Kaynak Kod Yazılımcısı Olunur?</emphasis>, 1.0 sürümünün <emphasis role="bold">telif hakkı © 2002 <emphasis>Deniz Akkuş</emphasis></emphasis>'a aittir. &notice.gfdl.orig;</para>
      &notice.disc;
    </legalnotice>
  </info>
  <sect1 xml:id="acik-kod-yazilimcisi_giris">
    <title>Açık Kaynak Kod Yazılımcısı Olmak İçin Ne Gerekli?</title>
    <para>
Aslında öğrenme yeteneği, merak ve sabırdan başka hiç bir şey gerekli değil.
Bir bilgisayar, üzerinde açık kaynak kod geliştirmeniz için gerekli araçlar
minimum gereksinimler. Internet'e erişim bunlardan sonra gelen ikinci en
önemli gereksinim. Geriye kalan teknik bilgileri (çeşitli yazılımlama dilleri,
teknikleri, işletim sistemleri vb) bilmeniz elbette faydalı olur, fakat
bunları öğrenebilme imkanı da açık kaynak kodlu sistemlerin iyi taraflarından
birisi.
    </para>
  </sect1>
  <sect1 xml:id="acik-kod-yazilimcisi_baslama">
    <title>Nereden Başlanır?</title>
    <para>
En iyi başlama yöntemi, ihtiyaç duyduğunuz bir şey olmasıdır. Bu, ne kadar
ufak olursa, o kadar iyi. Çok büyük projelere başlamak, bunları tasarlamak
elbette güzel, fakat özellikle başlarda yapılabilir minimumlarda gezinmek
en doğrusu. Öbür türlü işin yükünü kaldıramayabilir, yarı yolda bıkıp
bırakabilirsiniz. Eğer iş ve özel hayatınızda açık kaynak kodlu sistemleri
(örneğin Linux) kullanıyorsanız, "şu da olsaydı" dediğiniz noktalar olmuştur.
Buralardan başlamak en doğrusudur. Gerçek bir ihtiyacınıza cevap veren bir
yazılım, hem sizin ilginizi uzun müddet çeker, hem de sistem analizini doğru
yapma fırsatınız olur.
    </para>
  </sect1>
  <sect1 xml:id="acik-kod-yazilimcisi_secim">
    <title>Kendi İhtiyacınıza Cevap Veren Bir Konu Seçin</title>
    <para>
Bir kaç sebepten dolayı açık kaynak kodlu yazılım geliştirebilirsiniz:
Bir şeye ihtiyacınız vardır ve bulamazsınız, çözüm yoktur. Veya bir hobi
olarak bu işle uğraşmak istersiniz. Burada zor olan şey aslında hobi olarak
uğraşmak. Çünkü yazılımı geliştirmek ve daha sonra ayakta tutarak devam
ettirmek uzun soluklu bir iş. Dolayısıyla gerçekten kullanacağınız, ihtiyaç
duyduğunuz bir şey bulmaya gayret edin. Sizin yazıcınız Linux üzerinde
desteklenmiyor olabilir. Kurban ve Ramazan Bayram'larının tarihlerini
şaşırıyor ve "iki hafta önce haberim olsa da kart atma imkanım olsa" diyor
olabilirsiniz. İlk Internet üzerinde kamera yayını (webcam), yazılımcıların
laboratuarın öbür tarafında duran kahve makinasına kadar gidip boş
bulduklarından dolayı yazılmıştı ve kahve makinasını Internet'te gösteren
bir kamera düzeneği idi. Sizin ihtiyacınıza cevap verdikten sonra gerisinin
önemi yok.
    </para><para>
Eğer bankacı değil iseniz, banka sistemleri ile uğraşmıyorsanız, ilk açık
kaynak kodlu projeniz için Linux üzerinde bir banka sistemi yazmayı tercih
etmek, %99 başarısızlıkla sonuçlanacak bir projeye başlamak demektir. Hem
proje fazla büyük (bankacılık sistemleri milyonlarca satır kod içerir), hem de
sizin bu projenin sistem analizini yapacak bilginiz eksiktir.
    </para>
  </sect1>
  <sect1 xml:id="acik-kod-yazilimcisi_ihtiyaclar">
    <title>Ama Benim Hiç Bir İhtiyacım Yok?</title>
    <para>
Emin misiniz? Muhakkak vardır, biraz düşünün. Yok sahiden aklınıza hiç bir şey
gelmiyor ise, en sık kullandığınız yazılımın geliştirildiği web sitesine gidin
ve yapılacak işler listesine (TODO List) bakın. Oradaki işlerden birini yapmayı
deneyin. Mevcut bir yazılım üzerinde değişiklikler yapmak tecrübe kazanmak
için iyi bir yoldur.
    </para>
  </sect1>
  <sect1 xml:id="acik-kod-yazilimcisi_evreka">
    <title>Konumu Buldum</title>
    <para>
Tebrikler. Şimdi lütfen <link xlink:href="http://www.google.com">Google</link>,
<link xlink:href="http://www.sourceforge.net">SourceForge</link> ve
<link xlink:href="http://www.freshmeat.net">Freshmeat</link>'e gidin ve bu konudaki
yazılımları arayın. Yazmak istediğiniz yazılım birileri tarafından zaten
yazılmış ve yaygın kullanımda olabilir. Veya doğru başlamış ve doğru yolda
(sizin gitmek istediğiniz yolda) giden bir çalışma grubu olabilir. Konunuzla
ilgili bulduğunuz yazılımları gözden geçirin. İsteklerinize az değişiklik ile
cevap verebiliyorsa, o projeye katılın ve yazılıma o değişiklikleri katın.
Türkçe olması, ufak tefek görüntü değişiklikleri, hatta ciddi değişiklikler
katkı olarak verilebilir. Bu şekilde katkılarda bulunmak sizi küçültmez.
Aksine, mevcut bir yapı içerisinde ciddi katkılarda bulunmak, sıfırdan bir
proje geliştirmekten çok daha kolaydır ve ilerideki projeleriniz için ciddi
tecrübe edinirsiniz.
    </para>
  </sect1>
  <sect1 xml:id="acik-kod-yazilimcisi_mevcutlar">
    <title>Mevcut Projelerin Hiç Biri Benim İstediğimi Yapmıyor</title>
    <para>
O zaman siz bir proje başlatacaksınız. Uzun, bir hayli yalnız ve sıkıntılı
bir yoldur, ama yapılamaz bir şey değildir.
    </para>
  </sect1>
  <sect1 xml:id="acik-kod-yazilimcisi_gonulluler">
    <title>Hemen Bir Proje Kurup Gönüllü Arayayım</title>
    <para>
Bulamazsınız. Daha önce ciddi başarılara imza atmış (C dilini geliştiren
yazar vb) kişiler bile sıfırdan ve planlama aşamasında ciddi bir gönüllü
grubu toplayamazlar. Gönüllüler ne yapacak? Hiç beyni olmayıp çok sayıda
midesi olan tek canlı komitelerdir. :-) Komite ile tasarım yapılmaz.
Protokol oluşturan konsorsiyumlar bile bireysel olarak protokol örneklerini
hazırlar, bu örneklerin üzerinde çalışıp hepsinin iyi taraflarını toplayarak
protokolü oluştururlar.
    </para><para>
İlk başta kendiniz oturup yazılımınızı iyi kötü yazacaksınız. Herşeyi hemen
yapması gerekmez, fakat en azından yapmak istediği şeylerin bir kısmını yapar
hale getirin. Yapmak istediğiniz diğer şeylerin mümkün olduğuna emin olun -
bazen yazılımın yapısı bazı şeyleri imkansız kılabilir. Yazılımınız en
azından bir "beta" kalitesine gelsin.
    </para>
  </sect1>
  <sect1 xml:id="acik-kod-yazilimcisi_yazdim-ee">
    <title>Yazdım, Şimdi Ne?</title>
    <para>
Kullanıyor musunuz? Bir ihtiyacınıza cevap vermek üzere yola çıkmıştınız.
İyi kötü kullanmaya başladıysanız, artık bunu bir proje haline getirmeyi
düşünmeniz gerekebilir.
    </para>
  </sect1>
  <sect1 xml:id="acik-kod-yazilimcisi_proje">
    <title>Proje Oluşturmak</title>
    <subtitle>Neden Internet'e Koyayım?</subtitle>
    <para>
Bunun çok açık seçik nedenleri yok. Eğer sizin işinize yarayan bir şey ise,
başkalarının da işine yarayabilir. Bir kullanıcı kitlesi oluşturmak hem
proje gelişiminde size yardımcı olacak gönüllü grubunu bulmak için, hem de
yazılımınız hakkında hata raporları gibi sizin tek başınıza kullanışınızda
bulmanız zor olan şeyleri bulmakta işinize yarayabilir. Daha önce
faydalandığınız açık kaynak kodlu yazılımlara bir karşılık olarak bunu
kullanıcılara sunmak isteyebilirsiniz. Belli bir miktar "şan şöhret"
kazanabilirsiniz.
    </para>
  </sect1>
  <sect1 xml:id="acik-kod-yazilimcisi_lisans">
    <title>Bir Lisans Seçtiniz Mi?</title>
    <para>
Yazılımınızı dış dünyaya sunduğunuz zaman hangi lisans altında sunacağınıza
karar vermeniz gerekli. <link xlink:href="gpl.html">Benim tavsiyem GPL</link>.
Bir yazılımı GPL altında nasıl yayınlayacağınız hakkında İngilizce bilgi
<link xlink:href="http://www.gnu.org/licenses/gpl-howto.html">burada mevcut</link>.
Kısaca, yazılımın her dosyasına bir telif hakkı ibaresi ve bu yazılımın GPL
altında yayınlandığına dair bir iki paragraf koymanız ve GPL'i paketinizin
içerisine ayrı bir dosya halinde koymanız gerekli. Bunlar İngilizce olmak
zorunda.
    </para><para>Yani her dosyanıza:</para><para>
<screen>
/* Copyright 2002 Adım Soyadım

This yazılım is free software; you can redistribute it and/or modify it under
the terms of the GNU General Public License as published by the Free Software
Foundation; either version 2 of the License, or (at your option) any later
version.

This yazılım is distributed in the hope that it will be useful, but WITHOUT
ANY WARRANTY; without even the implied warranty of MERCHANTABILITY or FITNESS
FOR A PARTICULAR PURPOSE. See the GNU General Public License for more details.

You should have received a copy of the GNU General Public License along with
this yazılım; if not, write to the Free Software Foundation, Inc., 59 Temple
Place, Suite 330, Boston, MA 02111-1307 USA

*/
</screen></para><para>
şeklinde bir telif hakkı ve lisans bildirim ibaresi eklemeniz gerekli.
Ayrıca, <link xlink:href="http://www.gnu.org/licenses/gpl.txt">GPL'in orjinal
metni</link>ni yazılımınızın içerisine ayrı bir dosya olarak
koymanız gerekli. <link xlink:href="gpl.html">GPL'in Türkçe çevirisi</link>ni
okumak isteyebilirsiniz, fakat bağlayıcı olan İngilizce metindir,
yazılımlarınız içerisine İngilizce metni koymanız gereklidir.
    </para><para>
Bu işlemleri yaptığınız zaman yazılımınız için telif hakkı almış ve
yazılımınızın dağıtımını GPL'in koruması altına sokmuş olursunuz.
    </para>
  </sect1>
  <sect1 xml:id="acik-kod-yazilimcisi_derleniyormu">
    <title>Yazılımınız Derlenebilir mi?</title>
    <para>
Yazılımınızı rahatça derlenip kurulabilecek hale getirin. Kimse sizin
yazılımınızı derlemek için gereken seksen adımı yapmaz.
<literal>./configure ; make ; make install</literal> en fazla
bekleyebileceğiniz işlemdir. Bunları nasıl yapacağınızı bilmiyorsanız,
autoconf ve make paketleri hakkında bir şeyler öğrenin. Eğer yazılımınızı
yaygın dağıtımlardan birinin paket sistemi (RPM, apt vb) şeklinde
dağıtabiliyorsanız, bunu tercih edin.
    </para><para>
Eğer yazılımınız derlenmeyen bir dilde yazılmış ise - perl, PHP vb, yine de
uygun ve anlaşılır bir kurma yöntemi olmalıdır. Genelde paketlerin içinden
README (benioku) ve INSTALL (kurma) dosyaları çıkar, bu dosyalarda paketin
ne olduğu, ne iş yaptığı, nasıl kurulacağı hakkında bilgiler bulunur.
    </para>
  </sect1>
  <sect1 xml:id="acik-kod-yazilimcisi_surumno">
    <title>Yazılımınıza Sürüm Numarası Verin</title>
    <para>
Bunu ilk başta yapın ki, daha sonra sorun olmasın. Yazılımınıza ilk başta
0.1 veya 0.9 (ne kadar kullanılabilir vaziyette Internet'e çıkarıyorsanız)
vermek faydalıdır. Oturmuş olan ilk sürüm 1.0 olur, ufak tefek değişiklikler
noktadan sonra olur. Yani 1.2, 1. sürümden yapı olarak çok farklı değil,
ufak tefek değişiklikler içeriyor manasına gelir. 10 yıllık Linux
çekirdeğinin 2. sürümde olduğunu düşünerek sürüm numaralarınızda fazla bol
keseden davranmayın..
    </para>
  </sect1>
  <sect1 xml:id="acik-kod-yazilimcisi_web">
    <title>Web Siteniz var mı?</title>
    <para>
Yazılımınızı başkalarının kullanmasını istiyorsunuz. Bunu sağlamanın ilk
adımı yazılımınızın Internet'te bir sayfası olmasını sağlamak. Yazılımınızın
Internet'te kendine ait bir sayfası olmaması için hiç bir neden yok.
<link xlink:href="http://www.sourceforge.net">Sourceforge</link> veya
<link xlink:href="http://savannah.gnu.org">Savannah</link>'ta bir proje açmak size bir
web sitesi de sağlar ve maliyeti sıfırdır. Üstelik, ihtiyaç duyacağınız
e-posta listesi, CVS sunucusu, FTP sunucusu gibi hizmetleri de veriyorlar.
Veya Türk kaynaklı gruplardan yardım alabilirsiniz:
<link xlink:href="http://www.linux.org.tr">Linux Kullanıcıları Derneği</link>,
<link xlink:href="http://www.acikkod.org">AçıkKod Org</link> gibi gruplar Türk
açık kaynak kod projelerine yardım ediyorlar. Size de bir web sitesi ve
ihtiyaç duyduğunuz diğer imkanları sağlayabilirler. Temasa geçin. Eğer
tamamen kendinize ait olmasını istiyorsanız, Internet'te bir alan adını
kaydettirmenin maliyeti yaklaşık 35 USD, web hizmetlerini bir yıllık
kiralamanın bedeli ucuzunda yıllık 36 USD'dir. Geocities vb gibi bol
miktarda reklam barındıran ve esas olarak kişisel web siteleri için
hazırlanan bedava hizmetleri kullanmayın. Proje bağlamında olacak olan
indirme (download) trafiği bu siteler tarafından hoş karşılanan bir şey değil.
Size web hizmeti ve hatta daha fazlasını bedava verecek olan bir sürü grup
var Internet'te, onlarla temasa geçin.
    </para><para>
Web sitenizin süslü püslü olması, arka planında kullanıcı girişleri, chat
sunucusu vb olması gerekmiyor. Kolay okunabilir, sade, amaca yönelik bir web
sitesine ihtiyacınız var. Amacınız ise, bir şekilde buraya ulaşan bir potansiyel
kullanıcıya sizin yazılımınızın onun derdine nasıl deva olacağını anlatmak.
    </para><para>
Bu amaca yönelik olarak web sitenizde yazılımınızın ne iş yaptığını, eğer
başka paket/yazılımlara gereksinim duyuyorsa bunların ne olduğunu
anlatmalısınız. Eğer çeşitli standartlar, protokoller ile uyumlu iseniz
bunlardan bahsetmelisiniz. Çoğu yazılım web sitesi, kendi konusundaki diğer
alternatif yazılımlar hakkında da bilgi ve link verir.
    </para><para>
Yazılımınızı indirmeleri için kolayca anlaşılır bir link vermelisiniz.
    </para>
  </sect1>
  <sect1 xml:id="acik-kod-yazilimcisi_liste">
    <title>Bir Posta Listeniz Var Mı?</title>
    <para>
Yazılımınızı kullananlar için ilk başta bir tek e-posta listesi açın.
Buranın fazla suskun/sessiz olmasına aldırış etmeyin. İkide birde "madem
kullanıyorsunuz, insan bir haber verir yahu" tarzında e-posta atmayın.
Yazılımınızın yeni bir sürümü çıktığı zaman web sitenize yerleştirdikten
sonra buraya bir duyuru geçin. Kullanıcılardan gelen soruları cevaplayın.
Yazılımda değişiklik taleplerini en azından okuyun. Bu değişiklik
taleplerinin hepsini hemen yapmak zorunda değilsiniz, fakat
kullanıcılarınızın ne istediğini bilmek, yazılımın nasıl şekilleneceğine
karar vermek için faydalıdır.
    </para><para>
İleride posta listelerinizi çoğaltabilir ve anonslar (yeni sürüm vb anonslar),
kullanıcı listesi (yeteri kadar popüler bir yazılım olursa, kullanıcılar
birbirlerine yardım ederler, bırakın etsinler) ve geliştirme listesi
(gönüllüleriniz) olarak ayrı listelere bölünebilirsiniz. Baştan bunları
uygulamak listelerin hiç birisinin hayata geçmemesine sebep olabilir.
Trafik çok artıp insanlar farklı listeler talep edene kadar tek listede kalın.
    </para>
  </sect1>
  <sect1 xml:id="acik-kod-yazilimcisi_i18n">
    <title>Yazılımınızı ve Web Sitenizi Çok Dilli Hazırlayın</title>
    <para>
Açık kaynak kod felsefesinin bir uzantısı da yerelleşmedir. Yazılımınızı
İngilizce hazırlayıp en fazla kullanıcı kitlesi olan gruba hitap etmek
isteyebilirsiniz. Ama bir yazılımı çok dilli hazırlamak bundan daha zor
değildir. Kullanacağınız araç seti gettext.
<link xlink:href="http://www.gnu.org/software/gettext/gettext.html">Gettext</link>'i
kullanırken yazılımınızın içerisine serpiştirdiğiniz dizgeleri normal C
dilinin dışında, biraz farklı bir yöntemle yazıyorsunuz. Ondan sonra
yazılımınızı gettext araçlarından geçirip POT dosyasını elde ediyorsunuz.
POT dosyası yazılımın çevrilecek dizgelerini içerir. Yazılımınızı gettext
kitaplığı ile bağladığınız zaman, gettext, sistemde kurulu olan öntanımlı
dil hangisi ise, onun çeviri dosyasını bulup kullanmaya gayret eder.
Eğer yok ise, İngilizce'sini kullanır. POT dosyası elde ettikten sonra,
bunun 36 dile çevrilmesi için <link xlink:href="http://www.iro.umontreal.ca/contrib/po/HTML"
>GNU Çeviri Projesi</link> ile <link xlink:href="mailto:translation@iro.umontreal.ca"
>temasa geçebilirsiniz</link>.
Açık kaynak kodlu tüm yazılımlar kabul ediliyor ve çeşitli dillere
(Türkçe dahil) gönüllüler tarafından çevriliyor.
    </para><para>
Web sitenizin çevrilmesi için benzer bir çeviri projesi yok. Fakat
kullanıcılarınız içerisinden bunu yapmak isteyecek olan gönüllüler çıkabilir.
Bu tarz gönüllülere teşvik edici olun (bol teşekkür edin, adlarından web
sitenizde emeği geçenler olarak bahsedin).
    </para><para>
Yazılımınızı salt İngilizce olarak hazırlamanızın size hiç bir faydası yoktur.
En azından yerelleşebilecek (gettext kullanır) vaziyette hazırlayın ve
çevrilmesi için gerekli temasları yapın. Gönül elbette hem İngilizce, hem de
Türkçe hazırlamanızı arzu eder. Bu ülkede İngilizce bilmeyen binlerce
bilgisayar kullanıcısı var.
    </para>
  </sect1>
  <sect1 xml:id="acik-kod-yazilimcisi_turkce">
    <title>Ben İngilizce Bilmiyorum, Yazılımımı da Salt Türkler Kullansın İstiyorum</title>
    <para>
İngilizce bilmeme tarafına <link xlink:href="http://gnu-tr.sourceforge.net"
>GNU-TR Türkçe Çeviri Grubu</link> yardım edebilir. Yani sizin Türkçe
yazılımınızı ve web sitenizi İngilizce'ye çevirecek gönüllüler çıkabilir.
Temasa geçin.
    </para><para>
Yazılımınızı salt Türklerin kullanmasına gelince.. Maalesef ülkemizde açık
kaynak kodlu yazılım mantığı bir hayli yeni. Yazılımınıza yeterli bir kullanıcı
kitlesi ve bunlardan çıkacak gönüllü grubu bulamayabilirsiniz. Başka, biraz da
pragmatik bir problem de, marjinalize olmak. Çok kullanıcıya sahip yazılımlar
yaygınlaşıyor, gönüllüler tarafından düzeltilip geliştiriliyor ve yeteri kadar
yaygınlaşırsa dağıtımların içerisinde yer alıyor. Günün sonunda standart bu
şekilde oluşuyor. Türkiye'deki kullanıcı kitlesi yeterli kadar büyük olmadığı
için burada 100 kişi tarafından kullanılan bir yazılım, kendinden iki-üç yıl
sonra başlayan bir enternasyonal efor tarafından zaman içerisinde geçilir ve
o 100 kişilik kullanıcı kitlesini de kaybeder. En iyisi yazılımınızı çok dilli
olabilecek şekilde hazırlamak.
    </para>
  </sect1>
  <sect1 xml:id="acik-kod-yazilimcisi_littleeng">
    <title>İngilizcem Kullanıcılarla Yazışmak vb İçin Yeterli Değil</title>
    <para>
Bu konuda rahat olun. İngilizce'yi iyi kullanmaya ülkece gereğinden fazla
önem veriyoruz. Bir şekilde meramınızı anlatabiliyorsanız, grameri falan
önemsemeyin. Sonuçta kullanıcılar sizinle anlaşabilmek için uğraşacaklar.
Siz değil. Çok bunalırsanız İngilizce bilen bir Türk kullanıcınızdan yardım
istersiniz.
    </para>
  </sect1>
  <sect1 xml:id="acik-kod-yazilimcisi_duyurun">
    <title>Yazılımınızı Duyurun</title>
    <para>
Bir web sitesi hazırladınız, bir posta listesi açtınız. Şimdi yazılımınızı
duyurmalısınız. Eğer konu ile ilgili bir <link xlink:href="http://www.deja.com">haber
grubu</link> var ise oraya bir duyuru yapın. <link xlink:href="http://www.freshmeat.net"
>Freshmeat</link>'e duyurun. <link xlink:href="http://www.linux.org.tr">Linux
Kullanıcılar Derneği'nin web sitesi</link>ne bir haber yollayın.
<link xlink:href="mailto:linux@linux.org.tr">Türk Linux Listesi</link>'ne yazın.
Eğer benzer yazılımlar için <link xlink:href="http://www.google.com">Google</link>'da
bir kategori var ise, o kategoriye <link xlink:href="http://www.dmoz.org">DMOZ</link>'dan
ekleme yapın.
    </para><para>
Eğer yazılımınız <link xlink:href="http://www.kde.org">KDE</link> veya
<link xlink:href="http://www.gnome.org">GNOME</link> kullanan bir grafik yazılımı
ise, onlara duyurun. Yeteri kadar yaygınlaşırsa, KDE veya GNOME'un
"desteklenen" yazılımlarından biri haline gelebilirsiniz.
    </para><para>
Yazılımınız her derde deva bile olsa, kullanıcılar varlığını bilmez ise
kullanamazlar.
    </para>
  </sect1>
  <sect1 xml:id="acik-kod-yazilimcisi_sonra">
    <title>Bunların Hepsini Yaptım ve Bir Şey Olmuyor</title>
    <para>
Bu işler zaman alır. Genelde bir yazılımın kullanıcı kitlesine yayılmaya
başlaması neredeyse bir yıl sürüyor. Yani siz yukarıdaki adımları yapıp
duyurduktan bir yıl kadar sonra geniş kitle tarafından "bu işi yapan bir
yazılım vardı" diye bilinmeye başlar.
    </para><para>
Yazılımınız yaklaşık 2-3 bin defa indirildikten sonra bir iki tane gönüllü
yardımsever çıkar ve "şurasına şunu ekledim, kabul eder misiniz" diye sorar.
Hemen gönüllülerin oluşup heykelinizin bir meydana dikilmesini beklemeyin.
Siz bu güne kadar kullandığınız yazılımların kaçına gönüllü olarak bir
katkıda bulundunuz?
    </para><para>
Bir veya iki yıl kadar bir süre yazılımınızın bütün geliştirmesini yalnız
başınıza siz yapacaksınız. Bu zaman zarfında yavaş yavaş bir iki kişi ortaya
çıkar. Bunlar genelde projenize destek olayım diye ortaya çıkmaz, hata
bildirir. Siz bu hatayı çözersiniz. Daha sonra bir hata daha bildirir,
çözümünü beraberinde yollar. Siz bunu eklersiniz. Yavaş yavaş aranızda bir
ilişki oluşur. Bu ilişki zaman içerisinde "gel beraber geliştirelim"e
gidebilir. Sabırlı olun.
    </para>
  </sect1>
  <sect1 xml:id="acik-kod-yazilimcisi_oldu">
    <title>Gönüllülerim Oluştu</title>
    <para>
Tebrikler. Çok az sayıda projenin başarabildiği bir noktaya geldiniz. Bu
noktada CVS kullanmak (aynı kaynak kodunu birden fazla kişinin yarı bağımsız
değiştirebilmesi için), sürüm tarihleri belirlemek gibi yöntemleri kullanmaya
başlayacaksınız. Birden fazla kişi ile çalışmak için bunlar gerekli teknik
yöntemler. Geri kalanı ise insan ilişkileri tarafı ve çok önemli.
    </para><para>
Karşınızdaki kişilerin GÖNÜLLÜ olduğunu unutmayın. İnsanlardan bir şey talep
ederken hep nazik olun. Bir görev dağıtımı yaptığınız ve bu dağıtıma uyulmadığı
zaman sinirlenmeyin. İnsanların yapmak istedikleri şeyleri yapmalarına izin
verin. Bol miktarda teşekkür ve gönüllülerden bahsetmek sizi küçültmez, yüceltir.
İnsanların size katkıda bulunmalarına karşılık verebileceğiniz tek şey kredi.
Katkıda bulunanların isimlerinden bahsedin. README dosyanıza katkılarını
listeleyin. Web sitenize isimlerini koyun. Gönüllülerinizin yazılımınız
konusunda sizin kadar becerikli olabilmelerini sağlamak için gereken bütün
bilgiyi verin. Paylaşımcı olun. İlk başlarda gönüllülerle bir işi yapmak,
kendi başınıza yapmaktan daha uzun sürer ve daha zordur. Fakat sabrederseniz,
ileride kendi başınıza yapamayacağınız kadar çok şeyi yapma imkanını elde
edersiniz.
    </para>
  </sect1>
  <sect1 xml:id="acik-kod-yazilimcisi_devredin">
    <title>Sıkıldığınız Zaman Devredin</title>
    <para>
Yazılımınız sizin bir ihtiyacınıza cevap vermek için hayata başlamış idi.
Bir gün bu ihtiyacınızın üzerinde yeteri kadar uğraştığınızı düşünebilirsiniz.
O ihtiyacınız kalmamış olabilir. Eğer yeteri kadar paylaşımcı davranmış
iseniz, gönüllüleriniz arasında yazılımı sizin kadar bilen, sizin
güvendiğiniz birileri olacaktır. Kendisi ile temasa geçin ve yazılımınızın
proje liderliğini devredin. İlginizi kaybettiğinizden dolayı ölmesine müsaade
etmeyin. Bugüne kadarki çabalarınız, sizin bireysel emeğinizden doğan bir
şeyin yaygınlaşması ve kendi başına bir hayat kazanmasını sağlamak için idi.
Bu hayatın devam etmesini sağlayın. Bırakın, sizden daha iyi yapan birisi
çıkarsa, o devam ettirsin.
    </para>
  </sect1>
  <sect1 xml:id="acik-kod-yazilimcisi_hayati">
    <title>Projenin Hayat Çizgisi</title>
    <variablelist><varlistentry>
      <term>Doğuş: İhtiyaç</term><listitem><para>
İhtiyaca cevap verecek bir alternatifin olmaması
      </para></listitem></varlistentry><varlistentry>
      <term>Başlangıç</term><listitem><para>
Kendi başınıza, ihtiyacınızı karşılayacak bir yazılım geliştirmek.
      </para></listitem></varlistentry><varlistentry>
      <term>Kamusal Ortama Geçiş Hazırlığı</term><listitem>
        <orderedlist><listitem>
Yazılımınızı temizlemek. Kaynak kodunuza açıklamalar koymak.
Dizin yapınızı elden geçirmek.
        </listitem><listitem>
Bir lisans seçmek, yazılımınızı o lisansa uygun hale getirmek.
        </listitem><listitem>
Yazılımınızı başkaları tarafından, başka sistemlerde kolay derlenir,
kurulur hale getirmek. autoconf, make gibi yazılımları bilmek.
tar.gz halinde, kolay derlenir şekle sokmak.
        </listitem><listitem>
Paketlemek. Eğer uygun ise, çeşitli dağıtımların paket biçemi haline
getirmek. (RPM, apt vb)
        </listitem><listitem>
Çok dil destekleyebilir hale gelmek. Gettext'i kullanmak.
        </listitem></orderedlist>
      </listitem></varlistentry><varlistentry>
      <term>Kamusal Ortama Geçiş</term><listitem>
        <orderedlist><listitem>
Bir web sitesi edinmek. Yazılımınızı anlatan, kullanıcıya yönelik,
bilgi veren bir web sitesi hazırlamak.
        </listitem><listitem>
Bir posta listesi açmak.
        </listitem><listitem>
Yazılımınızı ilgili bütün yerlere duyurmak.
        </listitem></orderedlist>
      </listitem></varlistentry><varlistentry>
      <term>Kamusal Ortamda Büyümek</term><listitem>
        <orderedlist><listitem>
Sabır
        </listitem><listitem>
Kullanıcılara yardımcı olmak
        </listitem><listitem>
Bol bol teşekkür
        </listitem><listitem>
Gelen hata bildirimlerini ve değişiklik taleplerini dikkate almak.
        </listitem></orderedlist>
      </listitem></varlistentry><varlistentry>
      <term>Kamusal Ortamda Kod Geliştirmek</term><listitem>
        <orderedlist><listitem>
Gönüllü kitlesi oluşturmak ve tutmak.
        </listitem><listitem>
Gönüllüleri yetiştirmek, yardımcı olmak.
        </listitem><listitem>
CVS kullanmak. Yetkilendirme, görev paylaşımı, test süreci,
sürüm tarihleri vb gibi kavram ve yöntemleri kullanır hale gelmek.
        </listitem></orderedlist>
      </listitem></varlistentry><varlistentry>
      <term>Kamusal Ortama Devir</term><listitem><para>
Zamanı geldiği zaman devretmesini bilmek.
      </para></listitem></varlistentry>
    </variablelist>
  </sect1>
</article>
